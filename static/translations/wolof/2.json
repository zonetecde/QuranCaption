[
  {
    "id": 2,
    "city": "madinah",
    "name": {
      "translated": "The Cow",
      "transliterated": "Al-Baqarah",
      "codepoints": [
        1575,
        1604,
        1576,
        1602,
        1585,
        1577
      ]
    },
    "ayahs": 286,
    "slug": "al-baqarah",
    "translator": "Hamza Roberto Piccardo"
  },
  [
    1,
    "Alif, Lam , Miim."
  ],
  [
    2,
    "Téeré bii amul sikki-sàkk , [nekk na ci ] njub ñeel way ragal ñi Yàlla,"
  ],
  [
    3,
    "Ñi gëm ci kumpë , di farlu ci julli, di joxe ci li Nu léen xéwëlé."
  ],
  [
    4,
    "Ak ñi gëm li wàcceef na ko ci yow, ak li wàcceefoon na ko mu jittu la, te wóolu amug àllaaxira"
  ],
  [
    5,
    "Ñooñoo nekk ci njub gi tukkée ci séen Boroom te ñoom ñooy ñi texe."
  ],
  [
    6,
    "Ñi weddi, nga waar léen ak nga ñàkk léen-a waar-a yam ci ñoom, du ñu gëm."
  ],
  [
    7,
    "Yàlla fatt na séen xol ak séeni nopp, te muuraay nekk na ci séeni gët, mbugël mu metti di na léen dal."
  ],
  [
    8,
    "Am na ci nit ñi ñu naan gëm na nu Yàlla ak bés Pénc ma, te gëmu ñu dara."
  ],
  [
    9,
    "Da ñoo jéem a nax Yàlla ak way gëm ya te naxu ñu ludul séen bopp te yëgu ñu ko"
  ],
  [
    10,
    "Nekk na ci séen xol feebar, faf Yàlla yokk léen feebar, mbugël gu metti di na léen dal ngir séen weddi"
  ],
  [
    11,
    "Bu ñu léen waxee ne bu léen di yàq ci suuf si, ñu tontu ne,nun way defar la nu."
  ],
  [
    12,
    "Déedéet ñoom ñooñu ay yàqakat la ñu te yëgu ñu ko"
  ],
  [
    13,
    "Bu ñu ne léen gëm léen ni nit ñi di gëmé, ñu tontu ne ndax da nuy gëm ni dof yi di gëmé, déedéet ñoom ñoo diy dof te xamu ñu ko."
  ],
  [
    14,
    "Bu ñu dajeek way gëm ñi , ñu ne gëm na nu , bu ñu wéetéek séen setaane ya ñu ne nook yéen-a and , nun da nuy yéjj [jullit ñi]"
  ],
  [
    15,
    "Yàlla-a ngi léen di yèjj , di léen gën a yàggal ci séen beew googu ñuy dengi-dengi"
  ],
  [
    16,
    "Ñooñu ñoodi ñi jaay njub jën ci réer séen njaay moomu amul tono, gindi ku wu ñu."
  ],
  [
    17,
    "Séen nirëlé mu ngi deme ni ku taal taalam , bamu leeralee la ko wër Yàlla fey leer ga, bàyyi léen cik lëndëm ba du ñu gis dara"
  ],
  [
    18,
    "Da ñu tëx, lu , gumb ba du ñu man a dellu si [cik njub]."
  ],
  [
    19,
    "Walla [séen nirëlée ngi deme ni] waame wu tukkee asamaan ànd ak lëndëm ak dënnu ak melax, ñu saañ séeni nopp ak séeni baaraam ngir bañ dégg kàddu ya ngir ragal dee, Yàlla aji peeg la yéeféer yi"
  ],
  [
    20,
    "Melax gi xaw na fëq séeni bët , saa yu léen leeralee [yoon wi] ñu dox ci leer gi, saa yu lëndëmée ñu taxaw. Bu neexoon Yàlla mu tëxloo léen, gumbë loo léen , Yàlla am na kàntanu def lu ne."
  ],
  [
    21,
    "Yéen nit ñi jaamu léen séen Borom mi léen bind , yéen ak ñi léen jiitu, ndax ngéen ragal Ko"
  ],
  [
    22,
    "Moom mi def suuf nekk laltaay ci yéen , asamman si di séen téeg, te Mu wàcceel léen ndox mu jógé asamaan , génné ci ay meññent gu Mu léen wërsëgël, bu léen sàkkal Yàlla moroom te xam xéll [ne loolu jaaduwul]"
  ],
  [
    23,
    "Boo léen amee sikki sàkk ci li Nu wàccee ci sunu jaam bi, indi léen saar bu mel ni moom [Alxuraan], ngéen ñaan ndimmël ñi ngéen di jaamu bàyyi Yàlla ndégém li ngéen nekk dëgg la ci yéen."
  ],
  [
    24,
    "Boo léen ko deful, te du ngéen ko man a def mukk, na ngéen ragal safara soo xam ne matta ma koy xamb nit la ak xeer, te way weddi yi la ñu ko xaroo."
  ],
  [
    25,
    "Na nga bégël ñi gëm tey jëf jëf yu sella, [xamal léen] ne ñeel na léen àjjana joo xam ne ay dex-a ngiy daw ci suufam. \nSaa yu ñu léen fa xéewëlee ci ay meññent, muy lu ñu léen wërsëgël , ñu naan lii dey mosson na nu cee xéewlu ca bu jëkk [ca Àddina] te fekk da ñu léen jox lu niróok [la ñu xamoon ca àddina]. Ñeel na léen it ca àjjana jooju ay jabar yu ñu laabal [ci bépp ëyib] te ñoom da ñu fay béel"
  ],
  [
    26,
    "Yàlla du kersawu ci joxe misaal bu mu man a doon ci yoo walla ci lu ëpp,ña gëm , dina ñu xam ne loolu dëgg la ju jógé ca séen Boroom, ña weddi, ñoom di na ñu wax : moo lan la Yàlla namma ci léebu mii, di Na ci réerël ñu bari, di Na ci jubël ñu bari, waaye du ci réerël ludul saay saay yi."
  ],
  [
    27,
    "Mooy ñi nga xam ne da ñuy firi kóllëré Yàlla ginnaaw ba mu fasoo ba noppi, te ñuy xotti li Yàlla digle ñu jokkle ko, mu fasoo ba noppi, te ñuy yàq ci suuf si, ñooñu ñooy ñi yàqule"
  ],
  [
    28,
    "Nakka ngéen di weddee Yàlla, te ngéen doonoon ñu dee, Mu dundël léen, di Na léen rey, di Na léen dundëlaat ngéen dellu ci Moom."
  ],
  [
    29,
    "Moom Moo bind, ñeel léen, lépp lu nekk ci suuf si, topp Mu jublu ci asamaan si def ko mu nekk juróom ñaari asamaan , Moom, lépp lu nekk xam Na ko."
  ],
  [
    30,
    "Ba sa Boroom waxee malaaka yi, Man dey da Ma namma def ci suuf si ab kilifë [kuutaay], ñu tontu ne ndax da ngay def nun nu ngi lay sàbbaal di la sant, di màggal sak sella. Yàlla ne léen xam Naa lu ngéen xamul."
  ],
  [
    31,
    "Mu jàngal Aadama turu lu ne, ba noppi woon léen malaaka yi, ne léen wax léen Ma turu yëf yii ndéem ñu dëggu ngéen."
  ],
  [
    32,
    "Malaaka yi ne Ko tudd na nu sa sella, amu nu benn xamxam ludul loo nu xamal , ndax Yow Yaay ki xam di ki xereñ."
  ],
  [
    33,
    "Mu ne : Aadama xamal léen séeni tur, ba mu léen xamalee séeni tur Yàlla ne léen ndax da Ma léen waxul woon ne Man xam Naa kumpu asamaan yi ak suuf si te it xam Naa bu baax li ngéen feeñal ak li ngéen doon nëbb."
  ],
  [
    34,
    "[Fàttalikul] ba Nu ne malaaka yi sujóoot léen ci Aadama, ñu sujóoot ginnaaw Ibliis, dafa bañ réyréylu , daldi bokk ca way weddi ya."
  ],
  [
    35,
    "Nu wax nak, yow Aadama, dëkkël yaak sa jabar ci Àjjana, te ngéen di fa lekk na mu léen neexe ci fi mu léen soobe, waaye bu léen jigeñ garab gile, koon di ngéen bokk ci way tooñ ña."
  ],
  [
    36,
    "Seytaane tarxiisloo léen jëlé léen fa, mu génné léen fa ñu nekkoon , Nu ne léen wàcca léen , ngéen di noononte, ñeel na léen ci suuf si dëkkuwaay aki xéewël ba cib àpp."
  ],
  [
    37,
    "Aadama jotna baat yu bawoo ca Boroomam, mu jéggël ko ndax Moom Moo di jéggëlaakoon ba di jaglewaakoon bi."
  ],
  [
    38,
    "Wax na Nu léen wàcca lén, jóg léen fi yéen ñépp, bu léen dikkëllée njub gu jógé ci Man, ñi topp ci yéen Sama njub du ñu am lu ñu ragal, du ñu jàq [ëllëg]."
  ],
  [
    39,
    "Ña weddi te fenloo Sunuy tektal, ñoom ñooy dëkk safara te da ñu fay béel."
  ],
  [
    40,
    "Yéen Bani-israaiila [ñi sëtoo ci Yànxuuba] fàttaliku léen Sama xéewël gi Ma léen xéewëloon, na ngéen matal Sama kóllëré Ma matal séen bos, bu léen ragal kudul Man."
  ],
  [
    41,
    "Na ngéen gëm li Ma wàcce te muy dëggël li ngéen yore , bu léen doon ñi ko jëkk weddi bu léen jaay Samay laaya ak njëg gu néew, na ngéen ragal Man doŋŋ."
  ],
  [
    42,
    "Bu léen jaxase dëgg ak caaxaan di nëbb dëgg fekk ngéen xam ko xéll"
  ],
  [
    43,
    "Na ngéen fonk julli di joxe asaka te di rukoo ànd ak way rukoo ya."
  ],
  [
    44,
    "Ndax da ngéen di digël nit ñi lu baax, fàtte séen bopp, te yéen jàng ngéen téeré bi, ndax da ngéen dul xellu."
  ],
  [
    45,
    "Na ngéen dimmëlikóo muñ ak julli , loolu lu diss la ci ku bokkul ci way ragal ñi."
  ],
  [
    46,
    "Ñi nga xam ne wóor na léen ne di na ñu dajeek séen Boroom te ci Moom la ñuy dellu"
  ],
  [
    47,
    "Yéen Bani-israaiila fàttaliku léen Sama xéewël gi Ma léen xéewëlé woon te Man Ma défaloon léen ngënéel ci kow nit ñépp."
  ],
  [
    48,
    "Ragal léen bés boo xam ne baken du fa jariñ dara benneen baken, te du ñu ko nangul rammu du ñu ko nangul njotu te deesu léen dimmëli."
  ],
  [
    49,
    "[Fàttaliku léen] ba Nu léen musalée ci waa kër Fir-àwna, tegoon na ñu léen mbugël mu ñaaw, ñuy rendi séen doom yu góor di bàyyi ñu jigéen ña, nek koon na ci loolu nattu bu réy bu bawoo ca séen Boroom Mu màgg ma."
  ],
  [
    50,
    "[Fàttaliku léen]  ba Nu léen xaralee géej gi te Ma musël léen, labal waayi Fir-awna, ngéen ne jàkk di léen gis."
  ],
  [
    51,
    "[Fàttaliku léen] ba Nu daalanteek Muusaa ñeent fukki guddi, te ngéen jaamu yëkk wa, ginnaawam, nekk waay tooñ."
  ],
  [
    52,
    "Ginnaaw ga Nu baal léen ndax ngeen gërëm [séen Borom]."
  ],
  [
    53,
    "[Fàttaliku léen] ba Nu joxee Muusaa téeré baak àtte yay teqale [dëgg ak fen] ndax ngéen gindiku."
  ],
  [
    54,
    "Ak ba Muusaa waxee ay nitam, ne léen : yéen samay nit, nakka yéen tooñ ngéen séen bopp ci li ngéen jaamu yëkk wa, na ngéen baalu séen Boroom te ngéen rey ci yéen [ñi bokkoon ci moy Yàlla googu ], loolo gën ci yéen, ca séen Boroom, koon Mu jéggël ndax Moom Mooy jéggëlaakoon bi di jaglewaakoon bi."
  ],
  [
    55,
    "Ak ba ngéen waxee : yow Muusaa du nu la gëm ba ba nuy gis Yàlla ne jàkk ci Moom , te xaacu ga fàdd léen, ngéen gis loolu."
  ],
  [
    56,
    "Topp, Nu dekkal léen ginnaaw ba ngéen deewee, ndax ngéen di ñuy sant [séen Borom]"
  ],
  [
    57,
    "Nu keral léen ak niir wa te yonnée léen lem ga aki picc [yu tudd gëmeen], ne léen lek léen ci lu sella lii Nu léen xéewël , du Nun la ñu  tooñ, waaye séen bopp la ñu toññ."
  ],
  [
    58,
    "[Fàttaliku léen it] ba Nu ne léen dugg léen ci dëkk bii, te ngéen lekk ci fu léen neex cik yaatu, te ngeen jàlla bunta ba ànd ak toroxlu te ngéen ñaan Nu sippi séen bàkkaar Nu jéggël léen séeni ñaawtéef , way rafetal ñi di na Nu léen dolli [yiw]"
  ],
  [
    59,
    "Tooñ kat ya weccee baat ya ñu waxoon, ak yeneen baat yu wuuteek yooya , Nu wàcce ca way toññ ña mbugël mu bawoo asamaan ngir li ñu nekoon di saay-saay [ciy wax]."
  ],
  [
    60,
    "[Fàttaliku léen] ba Muusaa di sàkkul ay nitam ndox ba Nu wax ko dóoral xeer week sa yat, fukki bëtu ndox ak ñaar balla na ñu ca, ku nekk ca nitt ña xàmmee na fa mu wara naane [Nu wax léen] lekk léen te naan ci xéewëlu Yàlla , te bu léen dox ci suuf si di way yàq."
  ],
  [
    61,
    "Ak ba ngéen ne : yow Muusaa, nun man atu noo muñ [di lekk] wenn ñam rekk, ñaanal nu sa Boroom, Mu génnéel nu ci liy sax ci suuf si ciy foytéef : xaal , laaj, sëp ak sople , mu ne léen ndax da ngéen di weccee lu yées ak li gën, wàcci léen ca benn, réewu teeru di ngéen fa am li ngéen di laaj , saddeef na léen toroxteek ñàkk, ñu sóobu ci merum Yàlla ndax la ñu nekkoon di weddi kàddu Yàlla yi, di rey yonnenta yi ci ludul dëgg ngir moy Yàlla tey jéggi dayo."
  ],
  [
    62,
    "Ñi gëm ak ñi nekk yauud, ak nasaraan ak sabiyina [ku ci settantal ba dëddu la mu jàppoon] gëm Yàlla ak bés péncé ma [gëm Muhammad] te jëf lu yiw [farataak sunna] , ñeel na léen séen pey ca Yàlla , du ñu jàq."
  ],
  [
    63,
    "[Fàttaliku léen] ba Nu jàppee séen kóllëré te Nu yékëti doj wa mu tiim léen te Nu ne léen jàppa léen li Ma léen jox ànda caak dogu te ngéen mokkal li ne [ci téeré bi] ndax yéen ngéen ragal [séen Boroom]."
  ],
  [
    64,
    "Topp, ngéen dëddu, ginnaaw loolu, budul koon xéewëlu Yàlla ci yéen ak yërmëndéem boon di ngéen bokk ci way yàqule ña."
  ],
  [
    65,
    "Wallaay xam ngéen ña jàlgati woon ci yéen ca gaawu ba, tax , ñooñu Nu ne léen nekk léen ay golo yu ñu beddi."
  ],
  [
    66,
    "Nu def ko muy mbugël mu nekk luy waar ña teew ak ñay ñëw ca séen ginnaaw, di waar it way gëm ñi."
  ],
  [
    67,
    "[Fàttaliku léen] ba Muusaa waxee ay nitam Yàlla digël na léen ngéen rey nag, ñu ne ko ndax da nga noo ñaawal, mu ne yalna ma Yàlla musël ci bokk ci way réer ña [yiy ñaawalaate]."
  ],
  [
    68,
    "Ñu ne ko ñaanal nu sa Boroom Mu leeral nu na mu mel , mu ne nakka Moom, nee Na nag wi du bu màget du bu xaleele, bu diggdòomu la, def léen li ñu léen sante."
  ],
  [
    69,
    "Ñu ne ñaanal nu sa Boroom Mu leeral luy méloom, mu ne nakka Moom nee Na, nag la bu gel ba ne coyy boo xam ne dees na bég ci xool ko."
  ],
  [
    70,
    "Ñu ne ñaanal nu sa Boroom Mu leeral nu lu muy nekk, ndax nag yi da ñu niróo ci nun, te bu soobee Yàlla di na ma gindiku."
  ],
  [
    71,
    "Mu ne nakka Moom, nee Na, nag la wu ñu beyloowul suuf si, du buy suuxat mbey, bu amul benn laago la, wenn melo la, ñu ne ko aki nga ci dëgg gi ñu rendi ko te xaw na ñu koo baña def."
  ],
  [
    72,
    "[Fàttaliku léen], ba ngéen reyee baken ngéen jiiñante ko te Yàlla génné la ngéen doon nëbb"
  ],
  [
    73,
    "Nu ne : dóor léen ko lenn [lu bokk ci nag wi] noonu la Yàllay dekkale ñi dee, di Na léen won ay kéemaanam ndax ngéen xellu."
  ],
  [
    74,
    "Topp, séen xol wow , ginnaaw loolu, [dëgër] ba mel ni xeer mbaa lu ko gën a tar wowaay, te ci xeer sax, dex di na ci balle, té am na ci xerr yi, yuy xar ndox génn ca, am na ci yuy rot ngir Yàlla , te Yàlla du ku ñakk seetlu li ngéen di def"
  ],
  [
    75,
    "Ndax da ngéen xeemeem [yéen jullit ñi] Yauud yi wóolu léen te am na ci ñoom kurél boo xam ne déggoon na ñu waxi Yàlla ba noppi soppi ko ginnaaw ba ñu ca xelaate ba xam ko."
  ],
  [
    76,
    "Bu ñu dajeek ñi gëm ñu ne gëm na nu, bu ñu wéetée ñoom doŋŋ ñu naan ndax da ngéen di waxtane li léen Yàlla xamal, ñu man ca sukëndiku [ñoom jullit yi] di dàggeek yéen, ci séen [mbiri] Boroom, ndax da ngéen dul xellu."
  ],
  [
    77,
    "Ndax da ñu xamul ne Yàlla xam na la ñuy nëbb ak la ñuy feeñal."
  ],
  [
    78,
    "Am na ci ñoo xam ne manu ñu jàng , xamu ñu ci téeré bi ludul ay fen yu nekk ay njort doŋŋ."
  ],
  [
    79,
    "Alkande ñeel na ñiy bind téeré bi ak séeni yoxo ba noppi naan lii ci Yàlla la jógé , ndax man ca jëlé njëk gu néew , alkande ñeel na léen ngir li ci séeni yoxo bind , alkande ñeel na léen ngir li ñu ci fàggu [ci allal]"
  ],
  [
    80,
    "Wax na ñu ne safara du nu laal, ludul ay bés yu ñuy woññ , ne léen ndax da ngéen ci déggóok Yàlla te Yàlla du moy digéem, walla da ngéen di wax ci Yàlla loo léen xamul."
  ],
  [
    81,
    "Axa kañ ! ku def jëf ju bon bay ñaawtéefam mëdd ko,ñooñu ñoo di ñay dëkk safara te da ñu fay béel."
  ],
  [
    82,
    "Waaye ña gëm te def jëf yu sella [farataak sunna] ñooñu ñooy ñay dëkk àjjana te da ñu fay béel."
  ],
  [
    83,
    "[Fàttaliku léen] ba Nu wollëranteek Bani-israaiila , ne léen bu léen jaamu kenn kudul Yàlla, te na ngéen rafetal séen jëf jëm ci séen ñaari waajur, ak séeni jégéñaale, ak jirim yi, ak way ñàkk ñi, te ngéen waxal nit ñi wax ju rafet , ngéen fonk julli di génné asaka, topp ngéen dummóoyu, ginnaaw ñu néew ci yéen , ngéen di way dëddu."
  ],
  [
    84,
    "[Fàttaliku léen] ba Nu wollëranteek yéen ne léen bu léen tuur séeni deret, bu léen génnénté ci séeni kër, ngéen nangu te seede ko."
  ],
  [
    85,
    "Topp , yéen ñile ngéen rey [ay nit] ci séen biir, am ci ab kurél boo léen génné séen kër, ngéen dimmëlanté ci tooñ ak noonoonte , ci kow ñooñu te it [kóllërante woon Naak yeen] ne bu nu jàppee ay jaam ci yéen ngéen jot léen , te araam na ci yéen ngéen génné léen , ndax da ngéen di gëm lenni téeré bi weddi li ci des, kuy def loolu ci yéen , dara du nekk peyam ludul toroxte ci dundug Àddina, te bés pénca ma, dees na léen delloo ca gën jaa tar mbugël, Yàlla nekkul Ku ñàkk seet lu li ngéen di def."
  ],
  [
    86,
    "Ñooñu ñoo di ñi jaay àllaaxira jëndé ko àddina , du ñu léen woyofal mbugël ma te deesu léen dimmëli."
  ],
  [
    87,
    "Wallaay joxoon na Nu Muusaa téeré ba, Nu toftal ginnaawaam ay yonenta , te joxoon na Nu Isaa ibn Maryaama ay kéemaan yu leer te dëgërël ko ak Ruu gu sella ga [Jibriil]. Ndax saa yu léen ab yonnenta dikkëlée [sante léen] lu neexul séen baken ngéen réyréylu , weddi ab kurél [ci ñoom yonnenta yi]."
  ],
  [
    88,
    "Nu naan sunu xol muuru na [ci li Yonnenta bi di wax], Yàlla rëbb na léen ci sababas li ñu weddi, lu tuuti ci ñoom, ñoo ciy gëm."
  ],
  [
    89,
    "Ba léen ab téeré dikkëlée jógé ci Yàlla di dëggël la ñu yoré te fekk lu jiitu loolu daan na ñu ñaan noteel ci yéeféer yi, te ba la ñu xamoon [daan ko séenu] aksee ca ñoom da ñu ko weddi, rëbbul Yàlla, dal na yéeféer yi."
  ],
  [
    90,
    "Bon na la ñu jaaye séen baken ba tax ñu weddi cik beew la Yàlla wàcce, te iñaan ci li Yàlla wàcce ngënéelam ca ka Ko soob ciy jaamam, ba dellu na ñu ànd ak mer ci kow mer, te ñeel na yéeféer yi mbugël muy toroxale."
  ],
  [
    91,
    "Bu ñu léen waxee gëm léen li Yàlla wàcce ñu ne gëm na nu li ñu wàcce ci nun te ñoom weddi na ñu la ñëw ginnaawam, te muy dëgg guy dëggël la ñu yore , neel lu taxoon ngéen rey yonnentay Yàlla ca bu jëkk, ndéem ñu gëm ngéen."
  ],
  [
    92,
    "Wallaay Muusaa dikkëllon na léen ànd ak ay kéemaan yu leer, topp ngéen jaamu sëllu wa ginnaawam ngéen di way tooñ"
  ],
  [
    93,
    "[Fàttaliku léen] ba Nu wollëranteek yéen, te Nu yékëti doj wa mu tiim léen, [Ma ne léen], jàppa léen te farlu li Ma léen jox te ngéen dégg [ndigël], ñu ne dégg na nu te bañ na nu.Nandaleef na séen xol [sopp] sëllu wa ngir séen weddi, neel bon na li léen séen ngëm digël ci loolu, ndégém ñu gëm ngéen."
  ],
  [
    94,
    "Waxal ne ndéem ñeel na léen kërug àllaaxira ca Yàlla goo léen jagoo yéen doŋŋ, bàyyi nit ñi, mébët léen dee, ndéem ñu dëggu ngéen."
  ],
  [
    95,
    "Du ñu ko mébët mukk ngir la séeni yoxo ya jëf [ci lu bon] Yàlla xam na bu baax way tooñ ya."
  ],
  [
    96,
    "Wallaay di nga léen fekk ñoom [Yauud yi] ñu nekk ña gën a xér ci nit ñi , ci bëgg dund , ak ci ñiy bokkaale, [daa ci gis] ci ñoom ku ne siiw ñu guddël fanam junni at waaye du ko soreel mbugël ma, dund gu gudd googu, Yàlla ngi ne jàkk ci li ñuy def."
  ],
  [
    97,
    "Neel ku nekk noonu Jibril te moom moo wàcce ci sa xol , ci ndigëlu Yàlla , alxuraan muy dëgël li ko jiitu, di njub ak mbégté ci way gëm yi,"
  ],
  [
    98,
    "Ku nekk noonu Yàlla, aki malaakam, aki yonnentaam, ak Jibriil , ak Miikail [na xam ne] Yàlla noonu way weddi yi la."
  ],
  [
    99,
    "Wallaay wàcce na Nu ci yow ay kàddu yu leer nàññ, te ay saay saay doŋŋ a léen di weddi."
  ],
  [
    100,
    "Ndax saa yu ñu kóllërantéek [Yàlla] , ab kóllëré, kurél ci ñoom sànni ko, li wér mooy ñi ëpp ci ñoom gëmu ñu."
  ],
  [
    101,
    "Ba léen ab yonnentu Yàlla dikkëlée, dëggël la ñu yore , ab kurél ci ñi ñu joxoon ab téeré, sànni na ñu téeré Yàlla ba ca séen ginnaaw mel ni da ñu xamul."
  ],
  [
    102,
    "Ñu topp la ma seytaane ya daan jàng ca nguuru Suleymaan , waaye Suleymaan weddiwul , seytaane ya , ñoo weddi , daan na ñu jàngal nit ña njibar ak la ñu wàcce woon ca ñaari malaaka ya ca Baabila , Aaruuta ak Maruuta te daawu ñu jàngal kenn te waxu nu ko ne : nun dey da nu ànd ak nattu , bul weddi , mu am ñu jàng ci ñoom loo xam ne man na ñu ca teqale jëkër ak jabaram, te daawu ñu man a lor kenn ci njibar googu , ludul ci coobare Yàlla, te it jàng na ñu loo xam ne dafa léen di lor te manu léen jariñ, te ñu xam xéll ne ku jënd loolu [weccee kook waxu Yàlla] du am benn cër ca Allaaxira, bon na la ñu jaaye séen baken, cey bu ñu xamoon !"
  ],
  [
    103,
    "Bu fekkoon ne ñoom da ñu gëm, te ragal Yàlla [koon mu gën ci ñoom]. Ab yool bu jógé ca Yàlla moo gën, cey bu ñu xamoon."
  ],
  [
    104,
    "Éey yéen way gëm yi bu léen di wax « « Sàmmoonteel ak nun » » di léen di wax « xol mu », te dee léen dégg [ndigël]. Mbugël mu metti ñeel na way weddi ñi."
  ],
  [
    105,
    "Ñi weddi ci ñoñ téeré yi ak ak way bokkaale yi, yéené wu ñu léen yiw wu bawoo ca séen Boroom wàcce ci yéen, te Yàlla di Na jagle yërmëndéem ku Ko soob, Yàlla Mooy Boroom ngënéel yu màgg yi."
  ],
  [
    106,
    "Du Nu folli benn laaya, walla Nu fàtteloo ko [nit ñi], te indi wu Nu bu ko gën mbaa bu mel ni moom. Ndax xamoo ne Yàlla man na lu ne."
  ],
  [
    107,
    "Ndax xamoo ne nakka Yàlla ñeel na ko nguuru asamaan yi ak suuf si, te ginnaaw Yàlla amul kenneen ku man a doon séen kiiray walla séen ndimmël."
  ],
  [
    108,
    "Am, da ngéen bëgg laaj séen yonnenta na ñu laaje woon Muusaa, ca bu jëkk, képp ku weccee ngëm ak weddi réer na wacc yoon wu jub wa."
  ],
  [
    109,
    "Ñu bari ci ñoñ téeré, nee na ñu siiw ñu delloo léen cik kéeféer ginnaaw séen ngëm, ngir kiññaan gu sosoo ci séen baken ginnaaw ba dëgg gi leeree nàññ , baal léen te dummóoyu léen ba Yàlla akseek ndigëlëm, nakka Yàlla man na lu ne."
  ],
  [
    110,
    "Dee léen taxawal julli di génné asaka, lu ngéen jiitël ci lu baax ngir séen bopp di ngéen ko fell ca Yàlla, ku ne jàkk la ci li ngéen di def."
  ],
  [
    111,
    "Wax na ñu ne kenn du dugg àjjana, ludul ku nekk yauud walla nasaraan, loolu dey séeni mébët la, neel indi léen séeni lay ndégém ñu dëggu ngéen."
  ],
  [
    112,
    "Axakañ , ku wommatu ci topp Yàlla, te muy ku rafetal [toppam ci jëfe ndigël ak bàyyi yi Yàlla tere] kooku peyam munga ca Boroomam, [ñi mel ni moom] du ñu tiit du ñu jàq."
  ],
  [
    113,
    "Yauud yi wax na ñu ne Nasaraan yi nekku ñu ci dara. Nasaraan yi wax na ñu ne Yauud yi nekku ñi ci dara, te ñoom jàng na ñu téere bi, noonu  la ñi xamul waxe lu niróok séeni wax, Yàlla di Na àtte séen digënté, ci li ñu juuyoo, ca bés péncé ma."
  ],
  [
    114,
    "Ana ku gënë tooñ kiy tere ci jàkka Yàlla ji, ku ciy tudd turam, te muy fexe lu yàq jàkk ji, ñooñu waru ñu dugg ci [jàkk ji] te àndu ñook tiit, ñeel na léen gàcce ci àddina te it ñeel na léen ca àllaaxira mbugël mu réy."
  ],
  [
    115,
    "Te Yàlla-a moom Pénku bi ak Sowu bi, foo léen fi jublu, kanamu Yàlla nekk na fa, Yàlla aji yaatu la aji xam la."
  ],
  [
    116,
    "Wax na ñu ne Yàlla am na doom, tudd naa sellam [soreel Ko lu yellul ci Moom], déet ñeel na ko lépp lu ne ci asamaan yi ak suuf si te lépp cik jaamu Ko la ñu nekke."
  ],
  [
    117,
    "Mooy aji sos asamaan yi ak suuf si, bu dogalee mbir, du def ludul ne ko nekkal mu nekk."
  ],
  [
    118,
    "Ñi xamul wax na ñu ne lu teewoon Yàlla wa-ak nun, walla Mu indil nu kéemaan, noonu la ñi léen jiituwoon waxe woon wax ju mel ni séen jos, séeni xol niróo na, leeral na Nu laaya yi ci nit ñoo xam ne ñu wóolu la ñu."
  ],
  [
    119,
    "Yónni na Nu la ci dëgg ngay bégël [ñi gëm ci dig léen àjjana] di xupp [ñi weddi ci mbugëlum safara] deesu la laaj  dara [ëllëg ca àllaaxira loo wara làyyoo] ci mbiri waa safara."
  ],
  [
    120,
    "Yauud yi ak Nasaraan yi, du ñu bég ci yow feek toppuloo séen diiné, neel nakka njubug Yàlla moodi dëgg dëgg njub, boo toppee séen bànneex ginnaaw li la dikkël cai xamxam, doo am kenn ku la man a sàmm walla dimmëli ci [mbugëlu] Yàlla."
  ],
  [
    121,
    "Ñi nga xam ne jox na Nu léen téeré bi [Alxuraan] di na ñu ko jàng àqi jànginam, ñoom ñoo ko gëm, ñi ko weddi, ñoo di way ñàkk ña."
  ],
  [
    122,
    "Yéen Bani-israaiila fàttaliku léen Sama xéewël ya Ma léen xéewële woon te Man Ma defal léen ngënéel ci kow mbindéef yépp."
  ],
  [
    123,
    "Ragal léen bés boo xam ne baken du fa jariñ dara benneen baken te deesu ko nangul njot te rammu du jariñ te du ñu fa am ndimmël."
  ],
  [
    124,
    "[Fàttaliku léen] ba Boroomam nattoo Ibraaiima ciy ndigël, te mu matal léen, Mu ne ko def Naa la njiit ci nit ñi, Ibraaiima ne Ko [defal ko it] samay sët, Mu ne ko, Sama kollëré du Ma ci boole way tooñ ña."
  ],
  [
    125,
    "[Fàttaliku léen] ba Nu defee néeg bi delluwaay ñeel nit ñi ak bérë bu kóoluté, te na ngéen jàppe Maxaama Ibraaima bérëbu julli kaay, Nu kóllëranté ak Ibraaima ak Ismaaiila ne léen na ngéen setal Sama néeg bi ngir ñi koy wër ak ñi ciy toog, way rukoo yi ak way sujóot yi."
  ],
  [
    126,
    "[Fàttaliku léen] ba Ibraaiima waxee yow sama Boroom defal dëkk bii dëkku jàmm [bu am kóoluté] té Nga xéewël ciy meññent ñi gëm Yàlla ak bés pénc ma ci waa dëk bo, Yàlla ne ak ku weddi it di Naa ko xéewël ci diir bu gàtt topp di Naa ko wéyël ci mbugëlu safar, bon na delluwaay googu."
  ],
  [
    127,
    "[Fàttaliku léen] ba Ibraaiima ak Ismaaiila yékëtée ndëgërlaayu néeg bi [kaaba ga] te ñu wax Yow sunu Boroom nangul nu, yaay aji dégg ji, di aji xam ji."
  ],
  [
    128,
    "Yow sunu Boroom def nu ñaari way wommatu ñeel La te def sunuy sët it nekk xeet wu jébëlu ci Yow te Nga won nu sunu jaamuwaay te Nga jéggël nu, nakka Yow Yaay  jéggëlaakoon bi di jaglewaakoon  bi."
  ],
  [
    129,
    "Sunu Boroom yónnéel ci ñoom yonnenta bu bokk ci ñoom, bu léen di jàngal Say laaya bu léen jàngal téeré bi ak xamxamu àtte di léen sellaloo, nakka Yow Yaay aji not ji, Yaay aji xereñ ji."
  ],
  [
    130,
    "Ana kuy sip diinée Ibraaiima , kudul ku réerël boppam, moom dey tànn Naa ko ba noppi ci àddina , te moom ca àllaaxira ku bokk la ca ña gën a yiw."
  ],
  [
    131,
    "[Fàttaliku léen] ba ko Boroomam ne wommatul mu ne wommatu naa ñeel Borom àddina bi"
  ],
  [
    132,
    "Ibraaiima dénk na loolu ay doomam , Yaxuuba it wax na yéen samay doom nakka Yàlla tànnal Na léen diiné bu léen toog ba dee aksi ci yéen te fekkul ngéen di way wommatu."
  ],
  [
    133,
    "Ndax da ngéen teewe ba waxtu dee aksee ci Yaxuuba ba mu waxee ay doomam : loo léen di jaamu sama ginnaw ñu ne sa Yàlla la nuy jaamu , di Yàlli say baay Ibraaiima ak Ismaaiila ak Isaaxa Yàlla ju di benn , nun ci Moom donn la nuy wommatu."
  ],
  [
    134,
    "Xeet woowu wéy na , ñeel na ko la ñu jëfoon te yeen it ñeel na léen la ngéen jëf, kenn du léen laaj [ci làyyoo ëllëg] la ñu daan def ñoom."
  ],
  [
    135,
    "Ñu naan nekk léen Yauud wal Nasaraan daldi nekk ñu jub, neel déewallaay diiné Ibraaiima , ma daan wéetël Yàlla, la nuy topp moom bokkul woon ci way bokkaale ya."
  ],
  [
    136,
    "Nee léen gëm na nu Yàlla, ak li ñu wàcce ci nun [Alxuraan] ak la ñu wàcce woon ci Ibraaiima ak Ismaaiila, ak Isaaxa, ak Yaxuuba ak ca sët ya ak la ñu joxoon Muusaa ak Iisaa ak la ñu joxoon yonnenta ya mu jógé ca séen Boroom, du ne def benn xàjjaatle ci séen digënté, nun way jébëlu la nu ci Yàlla."
  ],
  [
    137,
    "Ndéem gëm na ñu [Alxuraan] nikki ngéen gëmé, koon gindiku na ñu [ñoom yauud yi ak nasaraan yi], bu ñu dëddoo ñu ngi cig juuyoo, Yàlla di Na léen fégal, Mooy aji dégg ji di aji xam ji."
  ],
  [
    138,
    "Loolu cuubuk Yàlla la, te ana ku gën a rafet cuub Yàlla , [ne léen] nun dey way jaamu la nu ñeel Ko."
  ],
  [
    139,
    "Neel ndax da ngéen di dàggeek nun ci Yàlla te Moom Mooy sunu Boroom di séen Boroom , te lu nu liggéey noo ko moom, yéen ngéen moom li ngéen liggéey te nun dey way sellal la nu ñeel Ko."
  ],
  [
    140,
    "Am da ngéen di wax ne Ibraaiima , ak Ismaaiila ak Isaaxa ak Yaxuuba ak Sët ya, da ñu nekkoon yauud walla nasaraan , neel ndax yéena gën a xam, walla Yàllaay [ki gën a xam] , ku gën a tooñ kiy nëbbë seede bu mu xam bu jógé ci Yàlla , te Moom Yàlla nekkul di ku ñàkk seetlu  li ngéen di jëf."
  ],
  [
    141,
    "Xeet woowu wéy na, moom na la mu liggéey , yéen it la ngéen liggéey yéen a ko moom , deesu léen laaj [ëllëg cik làyyoo] la ñu nekkoon di ko def."
  ],
  [
    142,
    "Ña matadi ca nit ña di na ñu wax : lu léen wëlbëti ñu bàyyi séen jubluwaay [xibla] wa ñu nekkoon di fa jublu [su ñuy julli] neel Yàllaa moom Penku ak Sowu di Na jubël ku Ko soob ca yoon wu jub wi."
  ],
  [
    143,
    "Noonu la Nu léen defe ngéen nekk xeet wu digg dóomu [di tànneef] ngir nekk seede ci nit ñi, Yonnenta bi nekk seede ci yéen, digle wu Ma woon jubluwaay [xibla] ba nga nekkoon di jublu, ludul ngir Nu man a xam kiy topp yonnenta bi ak kiy wëlbëtiku ciy tésténam, nekkoon na lu tiis [ci nit ñi] ginnaaw ci ñi Yàlla jubël , Yàlla du sànk séen ngëm, nakka Yàlla ku ñeemante nit la, jaglewaakoon la."
  ],
  [
    144,
    "Gis na Nu ni ngaa wëlbëtée sa kanam jublu asamaan [di séenu ndigël ] , di na Nu la jubluloo jubluwaay  bu la neex, koon wëlbëtil sa kanam jublu wàllu jàkka ju tedd ji [Kaaba gi] te fu ngéen man a nekk na ngéen jubël séen kanam wàllu Kaaba gi, ñi nga xam ne joxeefoon na ñu léen ab téeré di na ñu xam ne loolu mooy dëgg gu jógé ca séen Boroom, Yàlla nekkul di ñàkk seetlu li ñuy def."
  ],
  [
    145,
    "Boo indiloon ñoñ-téeré, kéemaan bu mu manti doon , du tax ñu topp sa jubluwaay [sa xibla] yow it doo topp séen jubluwaay , te ñoom it ñenn ñi du ñu topp xibla ñeneen ñi , boo toppoon séen bànneex ginnaaw li la dikkël ci xamxam, koon dey yow di nga bokk ci way toñ yi."
  ],
  [
    146,
    "Ñi Nu jox téeré xàmmee na ñu ko [Muhammad] ni ñu xàmmee séeni doom, waaye am kurél ci ñoom , ñuy nëbb dëgg te xam ko."
  ],
  [
    147,
    "Dëgg, ci sa Boroom la jógé koon bul bokk ci wayy sikki-sàkka ñi."
  ],
  [
    148,
    "Xeet wu ne am na jubluwaay [xibla] bu la Yàlla méngëlé, na ngéen jëkënté yiw yi, foo léen fi man a ne, Yàlla di Na léen dajale yéen ñépp [bés Pénc ma] Yàlla nekkul di ñàkk seetlu li ngéen di def."
  ],
  [
    149,
    "Foofi génné jubëlël sa kanam wàllu Jàkka ju tedd ji [Kaaba gi] loolu mooy dëgg gu jógé ca sa Boroom, Yàlla nekkul di ñàkk seetlu li ngéen di def."
  ],
  [
    150,
    "Foo fi génné jubëlël sa kanam wàllu Jàkka ju tedd ji te [yéen jullit yi] foo léen man a nekk jubël léen séen kanam ca wàllu Kaaba gi, ndax nit ñi baña am lay ci séen kow, lu moy ñi tooñ ñoom, bu léen léen ragal, na ngéen Ma ragal ndax Ma matal Samay xéewël ci yéen a kit xeyna ngéen gindi ku."
  ],
  [
    151,
    "Noonu la Nu yónné ci yéen ab yonneta bu bokk ci yéen muy jàng ci yéen Sunuy kàddu, mu léen di sellal di léen jàngal téeré bi di léen jàngal xéreñ, di léen jàngal loo léen xamul woon."
  ],
  [
    152,
    "Fàttaliku léen Ma, Ma fàttaliku léen, gërëm léen Ma te bu léen Ma fakk."
  ],
  [
    153,
    "Yéen ñi gëm na ngéen dimmëndikoo muñ ak julli, nakka Yàlla way muñ yi la àndal."
  ],
  [
    154,
    "Te bu léen wax ne ñi ñu rey ci yoonu Yàlla way dee la ñu, déet way dund la ñu, waaye yëgu léen ko."
  ],
  [
    155,
    "Wallaay di na Nu léen nattu ci lenn ciw tiit ak xiif ak yàqule ci alal, ak ci séen baken ak meññent yi, waaye way muñ yi."
  ],
  [
    156,
    "Mooy ñi nga xam ne bu léen lu naqadi dalee ñu ne nun Yàllaa nu moom te ci Moom la nuy dellu."
  ],
  [
    157,
    "Ñooñu ñeel na léen njégël gu tukkee ca séen Boroom ak yërmëndé te ñoo di ñi gindiku."
  ],
  [
    158,
    "Safaa ak Marwa bokk na ñu ci mandarga jaamukaayu Yàlla yi, ku aj si ci néeg bi[Kaaba gi] mbaa muy def aj gu ndaw bi[umra] , aayul ci moom jaabante ci ñoom ñaar, Ku coobare wu ci jëf lu baax, [na xam ne] nakka Yàlla gërëmaakoon, aji xam la."
  ],
  [
    159,
    "Ñi nga xam ne da ñuy nëbb li Nu wàccee cik leeral ak njub ginnaaw ba Nu ko birëlee nit ñi ci téeré bi, ñooñu Yàlla rëbb Na léen, te rëbb na léen it way rëbbe ña."
  ],
  [
    160,
    "Ginnaaw ña tuub te sellal [séeni jëf] te leeral [la ñu nëbboon] , ñooñu, di Naa léen jéggël ndax Nun Noo di nanguwaakoonu tuub bi aji jagle ji."
  ],
  [
    161,
    "Ñi weddi, te dee ci kéeféer , ñooñu rëbbu Yàlla dal na léen ak bu Malaaka yi ak bu nit ñépp."
  ],
  [
    162,
    "Da ñuy béel ci rëbb moomu, du ñu léen woyofal mbugël ma te du ñu léen yiixal."
  ],
  [
    163,
    "Séen Yàlla , jeen Yàlla doŋŋ la, amul benneen Yàlla budul Moom, yërëmaakoon bi jaglewaakoon bi."
  ],
  [
    164,
    "Ca dëgg war na doy kéeman ci nit ñi xellu, ni asamaan ak suuf bindoo , ak ni guddi ak bëccëg di toppante, ak ni gaal di dawe ci géej ci luy jariñ nit , ak ni Yàlla di wàcee ndox mu jógé asamaan di ci dundal suuf si ginnaaw ba mu bekooree, ak ni mu tasaaree ci kow suuf si mbindéef yi, ak ni ngilaw yiy soppikoo ak ni mu tàgga te niir yi ñu nekk ci digënte asamaan ak suuf."
  ],
  [
    165,
    "Nekk na ci nit ñi, ñuy jaamu ay xërëm bàyyi Yàlla, di léen sopp nikki ñu soppe Yàlla waayee way gëm ñi ñoo gën a tar mbëggéel ci Yàlla , éy boo gisoon , ña weddi ba ñu janook mbugël ma ba [ñu xam ne] kàttan  bépp ñeel na Yàlla te Mooy ki tar mbugël."
  ],
  [
    166,
    "Jamono ba deñtaloo ña ñu toppoon, ca ña léen toppoon, fekk ñu janook mbugël ma, te dabaatal wees ci ñoom,"
  ],
  [
    167,
    "Ña toppewoon daldi wax, bu nu manoon dellu àddina, di na nu deñ ci ñoom, ni ñu deñe ci nun, noonu la léen Yàlla di wone séen jëf, mu dik yàqule ci ñoom, te du ñu génn safara."
  ],
  [
    168,
    "Yéen nit ñi lekk léen ci li nekk lu dagan te sella ci suuf si, te bu léen topp ñalli seytaane, ndax moom séen noon tigi la."
  ],
  [
    169,
    "Du léen digël ludul lu bon ak caay-caay ak di wax ci Yàlla loo léen xamul."
  ],
  [
    170,
    "Bu ñu léen waxee topp léen li Yàlla wàcce, ñu ne déedéet li nu fekk sunuy baay [di ko jaamu] la nuy topp, ba sax bu fekkee ne séeni baay xellu wu ñu woon te nekku ñu cik njub."
  ],
  [
    171,
    "Ñi weddi da ñu mel [niy baayima] yoo xam ne kàddu du ñu ca dégg ludul baat yi ak jowoor yi : ñu tëx la ñu , ñu lu la ñu , gumb la ñu , du ñu xellu."
  ],
  [
    172,
    "Yéen way gëm ñi, lekk léen ci yu sella yi Nu léen wërsëgël, te ngéen gërëm Yàlla ndéem Moom doŋŋ ngéen di jaamu."
  ],
  [
    173,
    "Li Mu araamal ci yéen mooy lu médd, ak deret , ak yàppu mbaam-xuux, ak lu ñu tudd kenneen kudul Yàlla [bi ñu koy rey ] waaye ku ñàkk pexe, ci ludul beew wall jéggi dayo, du am bàkkaar [ci xetta liku ci yooyu] nakka Yàlla jéggëlaakoon la jagglewaakoon la."
  ],
  [
    174,
    "Ñiy nëb li Yàlla wàcce ci téeré bi, ñu jaaye ko njëk gu néew, ñooñu  lekku ca séen biir ya ludul safara, te Yàlla du waxak ñoom bés Pénc ma, du léen sellal it , ñeel na léen mbugël mu metti."
  ],
  [
    175,
    "Ñi nga xam ne da ñu jaay njub weccee kook réer, jaay njéggël weccee kook mbugël kenn du léen gën a muñ safara."
  ],
  [
    176,
    "Loolu ngir Yàlla dafa wàcce téeré bi ci dëgg, te ñiy werante ci téeré bi, ñu ngi cik beddee ku gu sori [dëgg]"
  ],
  [
    177,
    "Jaamu Yàlla , nekkul rekk ci jubëlé séen kanam Penku walla Soowu, waaye topp Yàlla mooy nga gëm Yàlla ak bés Pénc bëgg say mbokk, ak jirim yi , ak way ñàkk yi, ak ki nekk ci tukki , ak ñiy ñaan [ndimmël] , ak ci jot jaam , te nga sax ci julli , di génné asaka, ak ñiy matal kóllëré bu ñu ko fasee, ak ñiy muñ naqar ak mettit ak jamano tiis, ñi ne ci loolu dey ñooy ñi dëggu te ñooy ñi ragal Yàlla."
  ],
  [
    178,
    "Yéen gëm ñi, digël na ñu léen feyyu ci u rey nit, gor-ay fey gor, jaam fey jaam, jigéen fay jigéen, waaye koo xamne mbokkam baal na ko dara, na ñu ko toppu ci njekk mu fey déyë ci ni mu rafete , loolu ak woyofal la ak yërmëndé gu tukkée ci séen Boroom ku jalgati ginnaaw loolu, mbugël mu metti di na ko ñeel ."
  ],
  [
    179,
    "Ñeel na léen ci feyyu goo gu dund [gu yokku], yèen boroom xel yi, ndaxte lée ngéen am ragal Yàlla."
  ],
  [
    180,
    "Digëleef na léen, ku dee aksi ci moom, ku bokkci yéen, te fekk mu am alal ju muy bàyyi ginnaaw, [na def] ab dénkaane ñeel ñaari waajuram ak ay jigeñaaleem ciw yiw, muy dëgg gu war way ragal Yàlla ñi."
  ],
  [
    181,
    "Ku dégg dénkaane boobu ba noppi soppi ko, bàkkaar boobu tegu na ci kow ñi soppi dénkaane bi. Nakka Yàlla aji dégg la aji xam la."
  ],
  [
    182,
    "Koo xam ne ragal na ci aji dénkaane ji jeng, walla bàkkaar mu jub bënti ko rafetal digënte way dono ya, du ca am bàkkaar. Nakka Yàlla jéggëlaakoon la, jaglewaakoon la."
  ],
  [
    183,
    "Yéen way gëm ñi farataleef na ci yéen woor, ni nñu ko farataale woon ca ña léen jiitu, ndaxtelée ngéen ragal Yàlla."
  ],
  [
    184,
    "Ay bés yu ñu lim la, ku febbar ci yéen mba mu ne ci tukki, na fey yeneen bés, ñi nga xam ne antan nu ñu koor, na ñu jotu ci jox ñam way ñàkk yi, ku coobare wu ciw yiw, noo gën ci moom, ngéen woor moo gën ci yéen, éy boo léen nekkoon di ñu xam!"
  ],
  [
    185,
    "Weeru koor ci la Alxuraan wàcce di njub ci nit ñi, diy àtte yu leer cik njub ak faramfacce [digënte dëgg ak fen], képp ku teewe ci yéen weer wi, na ko woor, ku feebar, mba mu ne ci tukki, na fey yeneen bés, lu yómbë la léen Yàlla bëggël, bëggë lu léen lu jafeñ, na ngéen mottali lim ba te ngéen màggal Yàlla ci li mu léen gindi ci aw yiw, ndaxtelée yéen ngéen gërëm Yàlla."
  ],
  [
    186,
    "Bu la samay jaam laajee lu jëm ci Man, [nee léen] Man ku jigeñ laa , di Naa wuyyu woote aji woote su Ma woowee, na ñu sàkku Ma wuyyu léen, na ñu Ma gëm, ndaxtalee ñu jub."
  ],
  [
    187,
    "Daganaleef na ci yéen, ngéen joteek séeni jabar ci guddiy weeru koor, ñoom càngaay la ñu ci yéen, yéen it càngaay ngéen ci ñoom, Yàlla xam na ne nekkoon ngéen di wuruj séen bopp, nangu Na séen tuub, jéggël Na léen, leegi a ngéen jonjoonteek ñoom, te ngéen sàkku li Yàlla dogal ñeel léen, te ngéen lekk, di naan ba man a ràññee wëñ gu weex ak bu ñuul ci fajar gi, te ngéen matal koor gi ba guddi, te bu léen di jonjook ñoom boo léen nekkee ci wéetaayu jaamu Yàlla ci jàkka yi. Loolu mooy gàpp bi léen Yàlla yem loo, bu léen ko jigeñ, noonu la Yàlla di birëlé ay laayaam ñeel nit ñi ndaxtalée ñoom ñu ragal Yàlla."
  ],
  [
    188,
    "Te bu léen di lekkante séeni alal ci neen, te bu léen ciy ger àttekat yi, ngir man a lékk lenna ci alalu nit ñi ci tooñeel te ngéen tey ko [xam ne araam na]."
  ],
  [
    189,
    "Ñu ngi lay laaj ci terute weer wi, ne léen ay waxtu la ñeel nit ñi, tey tektale ajj Màkka, du lu rafet ngéen di dugg néeg ya jaar ca ginnaaw, li baax [méngook topp Yàlla] ci ku ragal Yàlla mooy ngéen jaar ca bunta ya, te ngéen ragal Yàlla ndaxtetelée yéen ngéen texe."
  ],
  [
    190,
    "Xeex léen, ci yoonu Yàlla ak ñi léen di xeex, waaye bu léen jéggi dayo, ngir Yàlla soppul tooÑkat yi."
  ],
  [
    191,
    "Rey léen foo léen dajeek ñoom, te ngéen génné léen fa ñu léen génné woon, fitna moo gën a tar rey, te bu léen xeex ak ñoom ci jàkka ji ñu wormaal [ci Kaaba gi] lu moy da ñu dal ci séen kow ca foofa, bu ñu léen songeb xeex, rey léen, loolu mooy peyu yéeféer yi."
  ],
  [
    192,
    "Bu nñu génnée ca kéeféer ga, Yàlla jéggëlaakoon la, jaglewaakoon la."
  ],
  [
    193,
    "Xeex léen ak ñoom, ba bokkaale deñ, ba ñuy jaamu Yàlla doŋŋ, bu ñu yamee bàyyi [kéeféer] noonoo dafay jéex ludul ca way toonñ ñ [ca ñoom]."
  ],
  [
    194,
    "Weer wi ñu wormaal [araamal] ku ci xeex, muy weeru [tamxarit] da ñu koy feye ak weer wu ñu wormaal. Yu ñu wormaal yi da ñuy feyante. Ku léen tooñ feyyu léen lu tol ni li ñu léen def, te ngéen ragal Yàlla te xam ne Yàlla ñi ko fonk la àndal."
  ],
  [
    195,
    "Na ngéen di joxe alal ci yoonu Yàlla té bu léen sànni ak séeni loxo [séen bopp] ci alkande, dee léen rafetal, Yàlla bëgg na way rafetal ña."
  ],
  [
    196,
    "Na ngéen matal ajj ak umra ngir Yàlla. Bu amee lu léen gaar[tere léen a mattal séen ajj] na ngéen rey adya, ca na mu yómbe ci yéen, te bu léen watt séen bopp, ba adya bi àgg ca bërébam, ku feebar ci yéen, walla mu am lor wu ko gaar ci boppam, na jotu ci woor walla saraxe, walla rey gàtt, boo léen nekkee ci kóolute, ku bëgg xéewu ci umra booleek ajj, lu ko yomba ci adya lay def, ku ko amul na woor ñatti fan ci ajj bi, ak juróom ñaari fan bu delloo, muy fukki fan yu mat sëkk, looloo war ki mbokkam dëkkul ca wetu Jàkka ja nñu wormaal [Màkka] te ngéen ragal Yàlla te ngéen xam ne Yàlla mbugëlam tar na."
  ],
  [
    197,
    "Ajj bi, ci ay weer yu ñu xam [la ñu koy def] ku dogu ci soobu ci ajj, bu mu séy, bu mu def lu ñaaw, bu mu dàgge ci biir ajj gi. Loo Léen def ci lu baax Yàlla xam na ko na ngéen yóbbëlu te yóbbël ba gën mooy ragal Yàlla te na ngéen Ma ragal yéen boroom xel yi."
  ],
  [
    198,
    "Aayul ngéen sàkku wërsëg ci séen Boroom [nikki ci jaay ak jënd]. Boo léen bëbbée jogé Arafaat na ngéen tudd séen Boroom ca Mas-aril-araam, na ngéen Ko fàttaliku ngir Moo léen gindi fekk ngéen bokkoon ca way réer ña."
  ],
  [
    199,
    "Topp ngéen wéy [yéen wa Màkka] fa nit ñay wéyé te ngéen jéggël lu Yàlla, Moom Yàlla jéggëlaakoon la jaglewaakoon la."
  ],
  [
    200,
    "Bu séen ajj jéexée na ngéen tudd Yàlla na ngéen daan tuddé séeni maam, walla tuddin gu gën a tar. Ci nit ñi am na kuy wax sunu Boroom mey  nu [texe] ci àddina, du am cër, ca àllaaxira."
  ],
  [
    201,
    "Am na ci ñoom kuy wax sunu Boroom defal nuy xéewël ci àddina, defal nuy xéewël it ca àllaaxira te fegal nu mbugëlu safara."
  ],
  [
    202,
    "Ñooñu ñeel na léen yool ca la ñu fàggu, Yàlla ku gaaw la ci xayma [cëri nit ñi]"
  ],
  [
    203,
    "Na ngéen fàttaliku ciy bés yu ñu lim, ka yàkkamti  def ko ci ñaari fan, du ci am bàkkaar, kuy  yiixe [toog Minn ñatti fan] du ci am bàkkaar, ci ku raggal Yàlla, ragal léen Yàlla te ngéen xam ne yéen dees na léen fang jëmé ci Moom."
  ],
  [
    204,
    "Ci nit ñi di na ci am ku la yéem buy wax ci dundug àddina bay seedeloo Yàlla li ne ci xolam, te fekk , gën jaa bon xulóowaale la."
  ],
  [
    205,
    "Te bu lay jox ginnaaw, dey dox di yàq ci suuf si, di alag mbey mi ak jur gi, Yàlla bëggul yàq."
  ],
  [
    206,
    "Te bu ñu ko ne ragalal Yàlla mu jomlu sax ci bàkkaar, safara di na ko doy [pey] , bon na lal ba [mu fay fekk]"
  ],
  [
    207,
    "Ci nit ñi am  ñu jaay séen baken ngir sàkku ngërëmu Yàlla, te Yàlla aji ñeemante la ciy jaamam."
  ],
  [
    208,
    "Yéen way gëm yi, dugg léen yéen ñépp ci jàmm ji[lislaam] te bu léen topp yooni seytaane, moom séen noon bu bir la."
  ],
  [
    209,
    "Boo léen tarxiisee ginnaaw ba léen dikkëlee lu leer nàññ li, na ngéen xam ne Yàlla aji màgg kàttan la, aji xereñ la ;"
  ],
  [
    210,
    "Ndax da ñoo xaar Yàlla dikkël léen [ak mbugël] ci keru niir, ak malaaka yi, fekk dogaleef na mbir yi ba noppi, te ca Yàlla la mbir yépp di dellu."
  ],
  [
    211,
    "Laajal Bani-israail, ñaata kéemaan yu leer nàññ laa léen joxoon, te képp ku soppi xéewëlu Yàlla, ginnaaw ba mu ko jotee, [na xam ne] Yàlla ku tar mbugël la."
  ],
  [
    212,
    "Rafetaleef na ci way weddi ñi, dundug àddina ba tax ñuy reetaan way gëm ñi, waaye ñi ragal Yàlla di na ñu léen féeté kow bés pénc ma, Yàlla di Na xéewël ku Ko neex ci lu àndul ak natt."
  ],
  [
    213,
    "Nit ñi benn xeet la ñu woon, Yàlla yónni ay yonnenta yu léen di bégël di léen artu, te waccewaaleel léen téeré bi ci dëgg, nda mu àtte digënté nit ñi ca la ñu juuyoo. Te ñi ko ci jot doŋŋ ñoo ci juuyoo ginnaaw ba léen dikkëlée yu leer nàññ li, ngir beew gu ne ci séen digënté, waaye gindi Na way gëm ña ca la ñu juuyoo, ci dëgg gi ci ndigëlëm, Yàlla di Na jubël ku Ko soob, teg ko ci yoon wu juw wi."
  ],
  [
    214,
    "Am da ngéen njort u (yéen jullit ñi) ne da ngéen di dugg Àjjana te du  léen dikkël lu niróok la daloon ña wéy jiituwoonn léen, daloon na léen tartaru ñàkk ak feebar ak tiitàange, ba yonnenta ba wax mook ña gëmoon : kañ la ndimmëlu Yàlla [di ñëw xettali nu] yëg léen ne ndimmëlu Yàlla jige na."
  ],
  [
    215,
    "Ñu ngi lay laaj lan la ñu wara joxe ci alal [ju ñu dunde] neel li ngéen di joxe ci alal, na jëm ci séeni waajur ak séeni jigeñaale ak njirim yi, ak way ñàkk ñi ak ñi nekk ci tukki, loo léen def ci lu baax Yàlla xam na ko."
  ],
  [
    216,
    "Farataaleef na ci yéen xeex, te lu ngéen sib la, te xeyna ngéen sib lenna te fekk moo gën ci yéen, walla ngéen bëgg lenn te fekk moo yées ci yéen, Yàlla Moo xam, yéen xamu léena."
  ],
  [
    217,
    "Ñu ngi lay laaj lu jëm ci weer wi ñu araamal ku ci xeex, neel xeex ci, bàkkaar bu réy la, waaye feg nit ñi  tere léen a sóobu ci diiné Yàlla, ak weddi ko, ak [gàlankoor nit ñi] ñu bañ dugg ci Jàkka ji ñu wormaal, ak génné fa ña fa dëkk [waa Makka], looloo gën a màgg bàkkaar fa Yàlla, te fitnaa [giy sosoo ci bokkaale} ak kéeféer, moo gën a metti dee, te du ñu noppi ci xeex léen feek delloo wu ñu léen ginnaaw, génné léen ci séen diiné, ndéem man na ñu ko, te ku ci xàcceek diinéem ci yéen, te mu dee ci kéeféer, ñi def loolu séen jëf yàqu na ci àddina ak ci àllaaxira, ñooñu safaraay séen dëkku waay te da ñu fay béel."
  ],
  [
    218,
    "Ñi gëm ak ñi gàddaay ak ñiy jiyaar ci yoonu Yàlla, ñooñu ñooy man am yaakaar ci yërmëndé Yàlla, Moom Yàlla jéggëlaakoon la, jaglewaakoon la."
  ],
  [
    219,
    "Ñu ngi lay laaj lu jëm ci sàngara ak wuri, neel nekk na ci ñoom ñaar bàkkaar bu réy aki njariñ ci nit ñi, waaye séen bàkkaar moo ëpp doole séeni njariñ, te ñu ngi lay laaj it lan la ñu wara joxe [ci alal] neel: ndésit, nakka noonu la léen Yàlla di leerale laaya yi ndax yéen ngéen di xelaat."
  ],
  [
    220,
    "Ci àddina ak ci àllaaxira te it ñu ngi lay laaj ci lu jëm ci njirim yi, nell yéwénël ñeel léen [ba séen alal man a yokku] moo gën, boo léen jaxasook ñoom alal, [aayul ndax] séeni mbokk la ñu ci diiné, Yàlla ràññee na ñiy yàq ak ñiy defar, bu sooboon Yàlla Mu sonal léen, nakka Moom aji not la aji xereñ la."
  ],
  [
    221,
    "Bu léen séey ak jigéen yiy bokkaale ba ker ñuy gëm [tuub dugg ci lislaam] giñ Naa ne jaam bu jigéen bu gëm moo gën jiggéen juy bokkaale doonte yéem na léen [ci taar walla ci alal], te bu léen mey jabar ñiy bokkaale bak er ba ñuy gëm, giñ Naa ne jaam bu góor bu gëm moo gën way bokkaale doonte yéem na léen [ci taar walla ci alal], ñooñu [ñiy bokkaale] da n&uy woote jëmé [ñi léen déggël] safara te Yàlla dey woote jëmé [ñi Ko déggël] Àjjana ak njéggël ci ndigëlëm, te di Na leeralal nit ñi ay laayam ndax ñu fàttaliku [séen Boroom]."
  ],
  [
    222,
    "Ñu ngi lay laaj lu jëm ci mbërëk, neel moom sobe la, dee léen di beru jigéen ñi bu ñu nekkee ci mbërëk, te bu léen léen jigeñ ba ñu laab, bu ñu setee na ngéen léen dikkël jaare fa léen Yàlla digël Yàlla sopp na way tuub ña, te sopp na it way laab ña."
  ],
  [
    223,
    "Séeni jabar, séeni tool la ñu, na ngéen dikkël séeni tool na mu léen neexe, te na ngéen jiitël séen bopp [bu léen fàtte tudd Yàlla] te ngéen ragal Yàlla [ci ay tereem ak ndigëlëm] te ngéen xam ne, yéen di ngéen dajeek Moom, te na nga bégël way gëm ña."
  ],
  [
    224,
    "Bu léen di giñ ci Yàlla, ba mu nekk gàlankoor bu léen tere def lu baax, walla ragal Yàlla, walla yéwénël digënté nit ñi, Yàlla aji dégg la aji xam la."
  ],
  [
    225,
    "Yàlla du léen jàppe ngiñ ci kaf waaye di na léen jàppe ngiñ gi séen xol dogu, Yàlla jéggëlaakoon la, ku lewet la."
  ],
  [
    226,
    "Ñi giñal  ci [beru] séen jabar, na ngéen léen muñal ñeenti weer, bu ñu delloo ginnaaw [ca la ñu giñoon] Yàlla jéggëlaakoon la, jaglewaakoon la."
  ],
  [
    227,
    "Bu ñu dogoo ci fase, Yàlla aji dégg la (lépp) aji xam (lépp) la."
  ],
  [
    228,
    "Jigéén ña ñu fase, na ñu muñëndiku, téy séen bopp [ba laa ñoo dugg ci benneen séy] ba ñu am ñatti mbërëk, te daganul ci ñoom ñu nëbb lu Yàlla bind ci séen njurukaay [bu ñu ëmbée] ndéem gëm na ñu Yàlla ak bés Pénc ma, séeni jëkër ñoo gën a yay ci jëlaat léen ndéem namm na ñu defaroo, ñoom jigéen ñi ñeel na léen àq bu tollook séeni wareef, bu ñu léen wara jox cik njekk wa-aye góoor ñee am kiliftéef ci séen kow, Yàlla aji not la , aji xereñ la."
  ],
  [
    229,
    "Pase ci ñaari yoon la yam, téeyé bu yiw walla bàyyi cik njekk [la léen Yàlla digël] waaye daganul ci yéen ngéen nangu dara ci li ngéen joxoon, ludul ñu ragal jéggi daalu Yàlla. Bu ngéen ragalee ñu jéggi daalu Yàlla aayul ci ñoom ñaar, ndaw si joxe alal ju mu jotoo. Looloo di daalu Yàlla, bu léen ko jéggi [jalgati ko] , ku jeggi daalu Yàlla, ñooñoo di way tooñ."
  ],
  [
    230,
    "Bu ko fasewaate [ñatteli yoon] du dagan mu jëlaat ko ginnaaw gi, ba ker ba mu séy ak benneen jëkër judul moom, joo xam ne bu ko fasee moomit, mu dagan nak ñu dellonte [ndaw si ak jëkër ju jëk ja] ndéem njort na ñu ne di na ñu man a sàmmonte ak daalu Yàlla, loolu mooy santaane Yàlla yi muy leeralal nit ñi am ràññee."
  ],
  [
    231,
    "Boo léen fasee, ba séen idda [àppa] di waaja mat na ngéen léen deñcaat bu yiw walla ngéen bàyyi léen cik njekk, te bu léen léen fàyyati ngir bëgg léen lor, jéggi santaane Yàlla, ku def loolu tooñ na boppam, bu léen jàppe laaya Yàlla yi ay caaxaan, fàttaliku léen xéewël yi léen Yàlla defal, ak li mu léen wàcceel ci téere bi, ak xamxam gi mu léen di waare, ragal léen Yàlla te ngéen xam ne Yàlla lu ne xam Na ko."
  ],
  [
    232,
    "Boo léen fasee jigéen, bu séen idda [àppa] matee bu léen léen gàlankoor ngir ñu baña séyaat ak séen jëkër , bu ñu ci déggoo ci nangulante, loolu waare la ci koo xam ne gëm na Yàlla ak bés Pénc ma, loolu moo gën a sella ci yéen te moo gën a laab, Yàlla xam yéen xamu léen."
  ],
  [
    233,
    "Ndey yi, na ñuy nàmpal séeni doom ñaari at yu mat sëk ci ku bëgg nàmpal gi mat, war na baay bi dundu ndey ji ak càngaayam ci lu jaadu, tegeesul baken ludul la mu àntan, wareesu la lor ndey yi ci [nàmpal] doomam, baay bi it wareesu koo lor ci doomam, aji nàmpa ji[liir bi] donna alal, looloo ko war.[ci ñu génné ci allalam peyu nàmpal gi] , su ñu bëggée feral [liir bi] te ñu jubóo ca ñoom ñaar, diisoo ca, aayul ci ñoom ñaar ñu def ko, boo léen bëggée nàmpallu séeni doom yéen baay yi aayul ngéen def ko boo léen joxee li ngéen di fey ci lu jaadu, na ngéen ragal Yàlla te ngéen xam ne Yàlla ngi ne jàkk ci li ngéen di def."
  ],
  [
    234,
    "Ñi dee ci yéen, te bayyi ginnaaw ay jabar na ñu muñëndiku, [ñoom jabar yooyu] téyé séen bopp ñeenti weer ak fukki fan, bu ñu matalee àppa bi, amatu léen wareef ca lu ñu def ci séen bopp ci lu yiw, Yàlla ku deñ kumpa la, ci li ngéen di def."
  ],
  [
    235,
    "Aayul ci yéen ngéen gaaral[ séen yéene] ci wàllu labat jigéen [ju ne ci biir iddam] , mbaa ngéen def séen xel ci ñoom, waaye nak bu léen daldi dig séy ak ñoom cik nëbbu, ludul ngéen wax waxin wu yiw waaye bu léen dogu ci fas séy feek àppa bi matul te ngéen xam ne Yàlla xam na li nekk ci yéen , na ngéen Ko wottandiku, te ngéen xam ne jéggëlaakoon la , aji lewet la."
  ],
  [
    236,
    "Du bàkkaar ci yéen ngéen fase jigéen joo xam ne jotu léen ko laal walla joo xam ne nangunte wu léen can, waaye na ngéen léen yóbbël, aji woomal  na joxe kem kàntanam, aji néew dooole it ken kàntanam, muy yóbbël bu jaadu ci dëgg, bu war way rafetal ñi."
  ],
  [
    237,
    "Boo léen fasee jigéen te jotu loo léen ko laal, te fekk nangunte woon ngéen can, na ngéen léen bàyyil genn wàllu can gi, ludul ñu jéggëlé walla ki yore pas-pasu séy bi [jëkër ji] jéggëlé, ngéen jéggëlé moo gën a jige ragal Yàlla, bu léen fàtte jëflënté lu rafet ci séen digënté ,Yàlla  ngi ne jàkk ci li ngéen di def."
  ],
  [
    238,
    "Na ngéen sàmm julli yi ak julli gi nekk ci digg bi, te ngéen taxaw temm ci jaamu Yàlla."
  ],
  [
    239,
    "Boo léen ragalee [séeni noon bett léen] man ngéen a dox walla war fas [di julli] , boo léen nekee cik kóolute [amul dara loo léen ragal] na ngéen fàttaliku Yàlla [ci julli] ni nu léen jàngale loo léen xamul woon."
  ],
  [
    240,
    "Ñi dee ci yéen , te ñu bàyyi ginnaaw ay jabar , [war na] ñu dénkaa néel léen [ci séen alal] ab yóbbël bu jëm at, te bu ñu léen génné, bu ñu génnée sénn bopp doo léen ci am bàkkkaar ca la ñu def ci séen bopp ci lu jaadu, Yàlla aji not la , Ku xereñ la."
  ],
  [
    241,
    "Ñeel na jigéen ña ñu fase ab yóbbël bu jaadu , muy dëgg di lu war ñi ragal Yàlla."
  ],
  [
    242,
    "Noonu la léen Yàlla di leerale ay ndigëlëm ndax ngéen xellu."
  ],
  [
    243,
    "Ndax gisoo ñi génn séeni kër ñuy ay junni ngir ragal dee, Yàlla ne léen : dee léen , topp Mu dundëlaat léen, Yàlla Mooy ca dëgg Boroom ngënéel yu jëm ci nit ñi, waaye li ëpp ci nit ñi du ñu gërëm séen Boroom."
  ],
  [
    244,
    "Na ngéen xeex ci yoonu Yàlla te ngéen xam ne nakka Yàlla aji degg la, aji xam la."
  ],
  [
    245,
    "Képp koo xam ne lebal na Yàlla, lebal gu rafet di na Ko ko fulal, ful gu bari, Yàlla Mooy xatal Mooy yaatal it[wërsëg ci ku Ko neex] te ci Moom ngéen di dellu."
  ],
  [
    246,
    "Ndax gisoo mbooloom kilifë yu Bani israaiila, ca ginnaaw Muusaa, ba ñu waxee séen yonnent , yónnée nu ab buur ndax nu man a xeex ci yoonu Yàlla, mu ne léen : xeyna yéen bu ñu léen joxee ndigël ci xeex doo léen xeex, ñu tontu ne : lu nu nekkal ci baña xeex ci yoonu Yàlla, te ñu génné nu ak sunuy doom, ci sunuy kër , ba ñu léen joxee ndigël ci xeex da ñu lank ludul lu néew ci ñoom, Yàlla ku xàmmee la way tooñ ñi."
  ],
  [
    247,
    "Séen yonnent ne léen Yàlla yónnée na léen Taaluuta mu nekk séen buur, ñu né nakka lay man a nekke buur ci sunu kow, te noo ko gën a yay ci nguur , te joxeefu ko alal ju bari, mu ne léen yàlla tànna na ko ci séen kow te dolli na ko kàntan ci xamxam ak ci yaramam , Yàlla Mooy joxe nguuram ku Ko soob, Yàlla ku yaatu la ku xam la."
  ],
  [
    248,
    "Séen yonnent ne léen : liy tektal ci ne mooy nekk buur, di na ñu léen jox waxande woo xam ne, nekk na ci biir lu dal xel, tukée ci séen Boroom, ak desit ci lu waa kër Muusaa bàyyi, ak waa kër Aaruuna, ay malaaka ñoo koy yore, nakka loolu màndarga la ci yéen ndéem way gëm ngéen"
  ],
  [
    249,
    "Ba Taaluuta génnée ànd ak ay xarekatam, mu ne léen, Yàlla ku léen di nattu la ci ab dex, ku ci naan dooto bokk ci man,naan na ñu ca ñoom ñépp ludul lu néew ci loxoom, naan na ñu ca ñoom ñépp ludul lu néew ci ñoom, ba ñu jàllee dex gi, moom [Taaluuta] ak ña gëm ànd ak moom, ñu ne: amu nu tey kàntan gu [nu xeexe] ak Jaaluuta aki xarekkatam[waaye] ña gëm ne di na ñu mosa dajeek séen Boroom daldi wax ne : bari na ay yoon yu mboloo mu néew not mboloo mu bari, ci àtte Yàlla, Yàllak ñi muña ànda"
  ],
  [
    250,
    "Ba ñu génnée jëm ca Jaaluuta aki xarekkatam, ñu ne : Boroom sunu,yalna Nga sotti ci nun muñ te Nga saxal sunu tànk te nga defal nu ndimmël ci kow nit ñu weddi ñi"
  ],
  [
    251,
    "Ñu dàq léen, ci ndigëlu Yàlla, Dauuda rey Jaaluuta, Yàlla jox ko nguur ga ak xamxam, jàngal ko ci lu ko soob, budul koon li Yàlla di fege ay nit ak yeneen nit koon suuf i di na yàqu, waaye Yàlla Mooy Boroom ngënéel yi muy sotti ci mbindéef."
  ],
  [
    252,
    "Kéemaanu Yàlla yooyu di na Nu ko jànga ci yow ci dëgg, te yow [Muhammad] ci yonnenta yi nga bokk."
  ],
  [
    253,
    "Yonnenta yooyu, gënël na Nu ñenna ña ci kow ñeneen ñi , am na ci n&u Yàlla wax ak ñoom. Mu yékëti daraja ñenna ñi, te it jox na Nu lisaa doomi Maryama lay yu leer naññ , dimmëlée ko Ruu gu sella ga. Bu sooboon Yàlla nit ña du ñu reyante ginnaaw yonnenta ya, ginnaaw ba ñu jotee lay yu leer ya, waaye juuyoo na ñu, ba am na ci ñoom n&u gëm ak ñu weddi, bu sooboon Yàlla du ñu reyante waaye Yàlla lu ko neex lay def."
  ],
  [
    254,
    "Yéen way gëm ñi, na ngéen nangoo joxe ci li Nu léen wërsëgël balaa dikk bés boo xam ne amul njotu, amul xarit ,amul tinu , way weddi ña ñooy way tooñ ña."
  ],
  [
    255,
    "Yàlla , amul ben Yàlla budul Moom, aji dund ji, aji taxawal lépp lu taxaw, du gëmméntu du nélaw, Mooy Borom lépp lu ne ci asamaan yi ak suuf si, ana kan moo man a rammu ci Moom, te du ci ndigëlëm, xam na la ne ca séen kanam ak la ne ca séen gin naaw, te du ñu jot dara ci xamxamam, ludul li ko ci neex, gàngu néem ga yaatoo na lu ëpp asamaan yi ak suuf si,te wottu léen diise wu ko,Moom Moodi aji kowe ju màgg ji."
  ],
  [
    256,
    "Deet ñuy ga nit ci diiné, njub ràññee ku na, wuuteek réer , ku weddi mbiru seytaane , te mu gëm Yàlla , jàppa na ci buum ba gën a dëgër budul dog, Yàlla aji dégg la aji xam la."
  ],
  [
    257,
    "Yàlla Moo féetéek ñi gëm, di Na léen génné ciy lëndëm jëmé léen ci léer, ñi weddi seytaanee féetéek ñoom di na léen génné ci leer jëmé léen ciy lëndëm, ñooñu ñoo di ñiy dëkk safara te da ñu fay béel."
  ],
  [
    258,
    "Ndax gis nga ka doon dàggeek Ibraaiima ci lu jëm ci Boroomam te Yàlla joxoon ko nguur , ba ka Ibraaiima ne sama Boroom Mooy dundal di rey , mu ne ko man it di naa dundal di rey, Ibraaaiima ne ko Yàlla Moom Mooy jëlé janta bi Penku bi, yow jëlé ko ci sowu bi, mu gëlëm loo ka weddi , Yàlla du gindi nit ñay tooñkat."
  ],
  [
    259,
    "Walla ka romboon ab dëkk bu dib gent bu ràpp ba ruus,mune : nakka la Yàlla di dékkalé lii ginnaw bi mu deewee [ba mel nii], Yàlla daldi ko rey moom , bàyyi ko fa téeméeri at, ba noppi dekkal ko, mu ne ko : sa yàggaay fii ñaata la , mu ne : toog naa fi lu mat bés walla lu ko yées, mu ne ko déet toog nga fi téeméeri at, xoolal sa lekk gi ak sa naan gi soppikuwu ñu , xoolal yax yi ni Nu koy dundëlaate ak ni Nu koy wodde yàpp, ba mu leeree ci moom [ne am na fi téeméeri at] mu ne xam naa ne Yàlla man na lu ne."
  ],
  [
    260,
    "[Fàttalikul] ba Ibraaiima waxee, sama Boroom won ma ni ngay dekkale ku dee, mu ne ko xanaa da ngaa gëmul, mu ne ko axakañ waaye ngir sama xol dal, mu ne ko jëlël ñeenti njanaaw nga tàppu léen jëmé ci yow, topp nga teg ci kow tund wu ne aw daggit ci ñoom, topp nga woo léen , di na ñu dox wuyyu si la, ba gaaw xamal ne nikki Yàlla aji not la aji xereñ la"
  ],
  [
    261,
    "Melow ñiy nango joxe séen alal ci yoonu Yàlla mu ngi mel ni pepp mu sax génné juróom ñaari gub, benn gub bu ne téeméeri pepp nekk ca, Yàlla di na fullël ku ko soob [yoolam] Yàlla aji yaatu la aji xam la."
  ],
  [
    262,
    "Ñiy joxe séen alal ci yoonu Yàlla , te du ñu toftal ci li ñuy joxe, ñaxe walla lorànge,ñeel na léen séen pey ca séen Boroom, déet ñuy tiit te it du ñu jàq."
  ],
  [
    263,
    "Wax ju rafet ak njégëlé moo gën sarax soo xam ne toftal na ñu ca wax ju ñaaw Yàlla ku woomal la ku lewet la."
  ],
  [
    264,
    "Yéen ñi gëm bu léen yàq séeni sarax ci ñaxe ak wax ju ñaaw , mel ni ki joxe alalam ngir ngistal ko nit ñi, te gëmul Yàlla ak bés péncé ma, meloom da fa mel ni doj wu suuf tegu ci kowam , waame dal ci kowam bàyyi ko mu ritax bandaŋ [nit ñu mel noonu] du ñu man def dara [lu barkeel] ca la ñu fàggu. Yàlla du gindi nit ñu di way weddi."
  ],
  [
    265,
    "Melow ñiy joxe séen alal ngir sàkku ngërëmu Yàlla ak bëgg saxal séen ruu [ci jaamu Yàlla] dafa mel ni tool wu ne ciw tund, waame dal ci jox ko meññentam gu fulu ñaari yoon, bu ko waame laalul it sëmbësuuy dal ca[ba garab ya naat] Yàlla ngi ne jàkk ci li ngéen di def;"
  ],
  [
    266,
    "Kenn ci yéen bu amoon tool bu am garabi tàndarma ak raseñ , te mu amoon it ay dex yu cay daw, xeetu meññent wu ne am ca, fekk mu nekk mag, jaboote doom yu tuuti , ndax di na bëgg callaweer yu ànd ak tàngoor dal ca tool ba, lakk ko, nii la léen Yàlla di leerale ay laayaam ndax yéen ngéen xellu."
  ],
  [
    267,
    "Yéen way gëm yi , dee léen joxe asaka ci lu teey li ngéen fàggul séen bopp, ak li Nu léen génnéel ci suuf si, te bu léen ca tànna la ca yées di ko joxe, te fekk muy loo xamne [ku léen ko joxoon] doo léen ko bëgg jël te gëmmu léen ci, xam léen ne Yàlla ku woomal ku yayoo cant la."
  ],
  [
    268,
    "Seytaane dig na léen ñàkk te di léen digël nay te Yàlla dig Na léen njéggëlam ak wërsëg, Yàlla ku yaatuy ngënéel la ku xam la."
  ],
  [
    269,
    "Di na jox xel mu ñaw ku Ko soob, ku Mu jox xel mu ñaw jox na ko njariñ lu réy , te nak du waaru ludul boroom xel yi."
  ],
  [
    270,
    "Loo léen joxe mu génn , walla ngéen nisër ko, fas ko yéené, Yàlla xam na ko, way tooñ ña du ñu amm ndimmël."
  ],
  [
    271,
    "Boo léen feeñalee séeni sarax, baax na , boo léen ko nëbbée jox ko way néew doole yi, moo gën ci yéen , te di na tax ñu jéggël léen séeni ñaawtéef, Yàlla ku deñ kumpë la ci li ngéen di def"
  ],
  [
    272,
    "Séen njub nekkul lu la war , Yàlla Mooy jubël ku ko soob, loo léen joxe ci alal séen bopp ngéen ko deffal, doo léen joxe ludul ngir jëmmi Yàlla, [xam léen ne] loo léen joxe ci alal dees na léen ko delloo te du ñu léen ci lor ci dara"
  ],
  [
    273,
    "Ñeel na [ay sarax] ñi nga xam ne da ñu tënku ci liggéeyu Yàlla, manu ñoo dem di wuti wërsëg ci suuf si, ñi réer di na ñu defe ne ñu woomal la vu ndax séen fegu, di nga léen xàmmee ci séen  mandar ga, du ñu laaj nit ñi dara , loo léen joxe ci alal , Yàlla xam na ko."
  ],
  [
    274,
    "Ñi nga xam ne di na ñu joxe séen alal, guddi walla bëcëg, ci lu nëbbu , walla ci lu feeñ ñeel na léen séen pey ca séen Boroom , du vu tiit , du ñu jàq [ëllëg ca àllaaxira]"
  ],
  [
    275,
    "Ñiy lekk ribaa , du ñu jóg [ci séen bàmmeel] ludul jóginu ku seytaane daaneel sadd ko [saddum jinné] , ndax ñoom da ñu ne njaay ak ribaa yam, te Yàlla Moom daganal na njaay araamal ribaa, képp ku ñu ci waar , ci lu jógé ci Yàlla , na nga bàyyi ribaa, man na téyé la weesu, mbiram mu nga ca Yàlla, ku ca dellu si [di lekkaat ribaa} ñooñu ñoo di ñay dëkk safara te da ñu fay béel."
  ],
  [
    276,
    "Yàlla di Na màbba ribaa di na yar sarax [muy gën di màgg] Yàlla bëggul bépp weddi-aakoon bu di way bàkkaar."
  ],
  [
    277,
    "Ñi gëm tey def jëf ju yiw [farataak sunnë] , di taxamal julli di génné asaka , ñeel na léen séen pey ca Boroom, du ñu tiit du ñu jàq [ëllëg ca àllaaxira]"
  ],
  [
    278,
    "Yéen way gëm ñi ragal léen Yàlla te ngéen bàyyi la dés ca ribaa [ya ngéen doon feyaku] ndéem way gëm ngéen."
  ],
  [
    279,
    "Boo léen ko deful na ngéen séentu xeex bu tukkée ca Yàlla ak yonnentaam , boo léen tuube , ñeel na léen séen boppu alal [ja ngéen dugëloon] koon doo léen loru doo léen lore."
  ],
  [
    280,
    "[ki léen ameel] bu nekkee cik ñàkk muñël léen ko ba mu woomal , waaye boo léen ko defee sarax mooy gën ci yéen , éy boo léen xamoon."
  ],
  [
    281,
    "Ragal léen bés ba nga xam ne di ngéen ci dellu ca séen Boroom , topp ñu boole ku nekk ak la mu fàggu woon , te du ñu léen ca tooñ."
  ],
  [
    282,
    "Yèen way gëm yi boo léen diggalée bor bu jëm dirr bu ñu tudd bind léeen ko, na léen ko bindël bindkat ba cik màndute, moom bindkat bi bu mu baña bind ni koko Yàlla xamale, na bind te na ka fité ki bor bi aju ci loosam, te na ragal Boroomam te bañ ca wàññi dara, bu fekkee ne ki bor bi tegu ci loosam dafa dese mbaa mu doyadi [di gune walla mage] mba manul fite, boon na ko kilifaam fitèel cik màndute te na ko seedeloo ñaari seede ci góoor ñi ak ñaari jigéen yoo léen wóolu cik seede, ndax bu ca kenna fàttee kenneen ka fàttali ko, bu ay seede bañ bu ñu léen seedelo, bu léeen yoqat ci bind bor, bu tuuti walla bu bu mag, ba ca dirr ba, loo loo gën a màndu ca Yàlla, ëpp njariñ ci seede, te gën a jigeñ lu tax doo léen am sikki-sàkk, ludul njaay mu teew boo léen doxal ci séen digënté, ci loolu man ngeen ko bagna bind waaye na ngéen seedee loo boo léen jaayaantee, te bindkat walla ku seede bu mu lore, boo léen ko defee lu ñaaw la ci yèen, na ngèen ragal Yàlla, mu xamal léen, Yàlla lu ne la xam."
  ],
  [
    283,
    "Boo léen nekkee ci tukki , te amu léen bindkat, koon [ngéen jëfé] tayle gu ñu téyé, te ka ñu wóolu ba dénk ko dara, na delloo dénkaa né ba te mu ragal Yàlla Boroom bi [bañ caa sànk dara] , te bu léen di nëbb seede, ku ko nëbb nekk na ku xolam def bàkkaar Yàlla xam na xéll li ngéen di def."
  ],
  [
    284,
    "Yàlla moom li ne ci séen asamaan yi ak li nekk ci suuf si, boo léen feeñalee li ne ci séen biir baken, mba ngéen nëbb ko, di Na léen ko mosa limal Moom Yàlla, te [bu boobaa] di Na baal ku Ko soob, mbugël ku Ko soob, Yàlla man na lu ne."
  ],
  [
    285,
    "Yonnenta bi gëm na li ñu wàcce ci moom, muy lu bawoo ca Boroomam, way gëm yi it, ñoom ñépp gëm ñu Yàlla, aki malaakam , aki téeréem, aki yonnentaam, [ñu ne ] du nu teqale kenn ciy yonnentaam, te ñu wax dégg na nu , te topp na nu [say ndigël] sa njégël [la nuy ñaan yow] sunu Boroom, ci yow la déllusi ga jëm."
  ],
  [
    286,
    "Yàlla du teg benn baken ludul lu mu àntan, ñeel na ko la mu fàggu ci yiw, di na dal ci kowam la mu fàggu [ci ñàaawtéef]. Sunu Boroom bu nu jàppe lu nu fàtte , walla lu nu juum [def ko] te Yàlla boo nu xiirtal ci nuur ci bàkkaar, ni nga ko xiirtale woon ña nu jiitu , sunu Boroom Yàlla boo nu yan lu nu àntanul , jéggël nu , baal nu, yërëm nu, Yaay sunu wéeruwaay, dimmëli nu ci nit ñi diy yéeféer."
  ]
]