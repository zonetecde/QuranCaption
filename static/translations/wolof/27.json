[
  {
    "id": 27,
    "city": "makkah",
    "name": {
      "translated": "The Ant",
      "transliterated": "An-Naml",
      "codepoints": [
        1575,
        1604,
        1606,
        1605,
        1604
      ]
    },
    "ayahs": 93,
    "slug": "an-naml",
    "translator": "Hamza Roberto Piccardo"
  },
  [
    1,
    "Taa Siin Kàdduy Alxuraan a nekk nii, cib téeré bu leer nàññ"
  ],
  [
    2,
    "buy gindée te dim mbégté ñeel way gëm ñi,"
  ],
  [
    3,
    "ñooy ñiy taxawal julli di génné asaka, te wóolu ne àllaaxira [luy ñëw la]."
  ],
  [
    4,
    "Ñi gëmul ne àllaaxira [luy ñëw la], [dogal na Nu] ñu defe ne séeni jëf rafet na, tax na ñuy dengi-dengi [ni ku gëlëm]"
  ],
  [
    5,
    "Ñooñu ñeel na léen àllaaxira mbugël ma yées, ñu di ña fa gën-a yàqule"
  ],
  [
    6,
    "Nakka yow, ca dëgg deef na la saa alxuraan muy lu bawoo ci Ku xereñ, Ku xam"
  ],
  [
    7,
    "[Fàttalikul] ba Muusaa waxee njabootam, man séen naa safara, di naa léen indil xibaar bu fa jógé, mbaa ma indil léen jumu safara, ngir xeyna, ngéen jaaru ci."
  ],
  [
    8,
    "Ba mu ca agsée, woowees na ko [ne ko] : barkeleef na ki nekk ci leer gi [Muusaa] ak li wër leer gi te màggaleef na sellaayu Yàlla Boroom àddina si."
  ],
  [
    9,
    "[Mu ne ko Moom Boroom bi] yow Muusaa, luy mbir, Man Maay Yàlla Boroom kàntan gi, di Ku xereñ ki,"
  ],
  [
    10,
    "sànnil sa yat, ba mu ko gisee muy yëngëtu mel ni jaan, mu wëlbëti ku [bëgg daw] waaye manul dem, [Mu neeti ko] yow Muusaa bul ragal, yonnenta yi amu ñu lu ñuy ragal fi Man,"
  ],
  [
    11,
    "ginnaaw ñi tooñ, [waaye] suñu soppee, jëf lu baax bàyyi lu bon la, koon Man jéggëlaakoon laa yërëmaakoon laa;"
  ],
  [
    12,
    "Dugëral sa loxo ci sa jibë, di na génné weex ci ludul jangoro, loolu bokk na ci juróom ñeenti kaawtéef ya [ngay woni] Fir-Awna aki nitam, nakka ñoom nekk na ñu nit ñu saay-saay."
  ],
  [
    13,
    "Ba Sunuy kaawtéef àggee ca ñoom, leer nàññ da ñu ne lii njibar tigi la."
  ],
  [
    14,
    "Séen xel gëm [ne ci Yàlla la jógé] waaye ñu weddi ko ngir tooñeel ak réyréylu, waaye seetlul na mujju way yàqa ña di deme."
  ],
  [
    15,
    "Joxoon na Nu xamxam Daawuuda ak Suleymaan , ñu wax ñoom ñaar : cant ñeel na Yàlla Mi nu jox ngënéel ci kow way gëm yu bari ciy jaamaam."
  ],
  [
    16,
    "Suleymaan donna na Daawuuda, mu wax : éey yéen nit ñi jànga léef na ma waxinu  njanaaw yi te joxeef na ma [cër] ci lépp lu ne , loolu ca dëgg nekkul ludul ngënéel lu bir."
  ],
  [
    17,
    "Dajaleef na , ñeel suleymaan lël ya mu am ciy jinné ak nit aki njanaaw, ñu nekk kurél yu xàjjaatloo"
  ],
  [
    18,
    "[Ñu dox] ba àgga ca xuru melantaan ya, benna melantaan ne : éey melantaan yi dugg léen ci séeni kër ndax Suleymaan aki lëlam bañ léen a dammat te du ñu ko yëg"
  ],
  [
    19,
    "Suleymaan muuñ, ree ngir waxam jooju, [daldi ñaan ne] yow sama Boroom sédd na, ma nekk kuy santa sa xéewël yi Nga ma xéewël man ak samay waajur, ak ma nekk kuy jëf lu yiw loo gërëm te Nga dugël ma, ngir sa yërmëndé, ci sa jaam yu yiw yi"
  ],
  [
    20,
    "Mu seetlu njanaaw ya, ne : lu tax gisuma Ud-uda, ndax dafa fi nekkul ?"
  ],
  [
    21,
    "Di naa mbugël , mbugël mu tar, walla ma rendi ko, walla xanaa mu indil ma lay wu dëgër"
  ],
  [
    22,
    "Mu toog lu yàggul, daldi agsi [moom Ud-uda] daldi wax : xam naa loo xamul te indil naa la, jëlé ko waa Saba, xibaar bu wóor."
  ],
  [
    23,
    "Man gis naa jigéen ju nekk séen buur, ku am lu nekk te am gàngu ne gu taaru"
  ],
  [
    24,
    "Gis naa ko moom aki nitam ñuy sujóotal janta bi, bàyyi Yàlla, te seytaane rafetal na [ci séen gisgis] séeni jëf, soreel léen yoon wu jub wi, tax na ñoom gindiku wu ñu"
  ],
  [
    25,
    "Lu tee ñu sujóotal Yàlla Miy génné la ñu dëxën ci asamaan yi ak suuf si te Mu xam li ngéen nëbb ak li ngéen feeñal"
  ],
  [
    26,
    "Amul benn yàlla budul Moom Boroom gànguné ga, di Ku màgg ka"
  ],
  [
    27,
    "[Suleymaan ne] di naa seet ba xam ndax wax nga dëgg walla da nga bokk ci fenkat yi"
  ],
  [
    28,
    "Demal ak sama bataaxal bii, nga sànni léen ko, topp nga sore léen, xool ba xam lu ñuy tontu"
  ],
  [
    29,
    "[Buur bu jigéen ba] ne éey yéen kàngam yi, man sànni ñu ma bataaxal bu tedd."
  ],
  [
    30,
    "Nàkka moom mu ngi jógé ci Suleymaan te moom [tambalee na] ci turu Yàlla yërëmaakoon ba, jaglewaakoon ba,"
  ],
  [
    31,
    "Bu léen réyréylu ci man, te na ngéen dikk ci man doon ñu ommatu [ñeel Yàlla]"
  ],
  [
    32,
    "Mu ne éey yéen kàngam yi, ubbée léen ma sama mbir , daawu ma dogu ci dara te diisoo wu ma ak yéen"
  ],
  [
    33,
    "Ñu ne nun boroom doole la nu, te diy boroom fit, yu dëgër, mbir maa ngi ci yow, seetal loo nuy digël"
  ],
  [
    34,
    "Mu ne, buur yi bu ñu mosaan dugg cib dëkk, da ñu koy yàqa, jël way tedd ña troxal léen, noonu la ñu daan def"
  ],
  [
    35,
    "Man dama léen di yónnée ab neexal te xaar ba xam lan la ñi ma yónni indi."
  ],
  [
    36,
    "Ba ñu aksee ca Suleymaan mu ne léen : ndax da ngéen may dimmëli ak alal , te li ma Yàlla jox a gën li Mu léen jox, terewul ngéen naw séen neexal bi."
  ],
  [
    37,
    "Dellu léen ca ñoom, di naa dal ci séen kow ak lël bu ñu amul kàntani dëkku ko, te di na nu léen génné ca séen dëkk, ñu di way torox, di way rus"
  ],
  [
    38,
    "Mu ne éey kàngam yi, kan ci yéen moo may indil gànguné [buur bu jigéen boobu] ba laa ñoo ñëw jébbëlu ci man."
  ],
  [
    39,
    "Benna mbërum jinné ne : man naa la ko indil balaa ngaa jógé fi nga togg, am naa kàntanu def ko, te mat naa cee wóolu"
  ],
  [
    40,
    "Ka am xamxamu téeré ba, ne man naa la ko indil ci digënté xef ak xippi, ba Suleymaan, gisee [gànguné bi] taxaw ci kanamam, mu ne lii dey ci ngënéelu sama Boroom la ngir Mu nattu ma ba xam ndax dinaa gërëm [xéewëlam] walla da may fakk jëff te ku gërëm boppam la ko deffal, ku fakk jëf [it boppam] ngir sama Boroom Ku oomal la , Ku tedd la"
  ],
  [
    41,
    "Mu ne soppil léen ko gàngunéem, ne seetlu ndax di na gindiku [xàmmee ko] walla dey bokk ca ña gindikuwul"
  ],
  [
    42,
    "Ba mu aksee, ñu ne ko ndax lii du sa gànguné, mu ne daanaka moom la [noonu Suleymaan ne] joxeefoon na nu xamxam ba lu ko jiitu te nekkoon na nu ñu ommatu [ñeel Yàlla]"
  ],
  [
    43,
    "[Suleymaan] teqale ko ak la mu daan jaamu bàyyi Yàlla, ndax moom dafa bokkoon ciy nit yu nekkoon yéeféer"
  ],
  [
    44,
    "Ñu ne ko duggël ci tata ji, ba mu ko gisee mu defe ne ndox mu xóot la wara xuus, tax mu wogasu ba yeel yi feeñ, ñu ne ko tabax la bu ñu teg weer ci kowam, mu ne sama Boroom, man dey tooñoon  naa sama bopp, te ommatu naa ànd ak Suleymaan ñeel Yàlla Boroom àddina si."
  ],
  [
    45,
    "Yónni woon na Nu ca waa Samuuda séen mbokk Saaliu ngir ñu jaamu Yàlla, ñu xàjaatloo nekk ñaari [kurél] yuy xulóo"
  ],
  [
    46,
    "Mu ne léen yéen samay nit lu tax ngéen di yakamti jëm ci lu bon bàyyi lu baax, lu tee ngéen sàkku njégëlu Yàlla, ndax xeyna Mu yërëm léen."
  ],
  [
    47,
    "Ñu ne ko gaafu na ñu ngir yow ak ku la topp, mu tontu ne séen gaaf Yàllaa ko yor, déet ! daal nit ñu ñuy  nàttu ngéen"
  ],
  [
    48,
    "Nekkoon na ca dëkk ba juróom ñeenti nit ñu daan yàqa ci kow suuf si te nekku ñu woon ñuy sellal [séen jëf]"
  ],
  [
    49,
    "Ñu wax : nan waat ci Yàlla ne di na [nu rey Saaliu] aki njabootam ci guddi ba noppi nu wax ay mbokkam ne nun ba ñuy rey njabootam teewe wu nu ko, te wax na nu dëgg"
  ],
  [
    50,
    "Ñu tërël pexe, Nun it Nu tërël pexe te yëgu ñu ko"
  ],
  [
    51,
    "Seetlul na séen pexe ma di mujjé, ndax Nun reyat na Nu léen ñoom ñépp ak séeni nit"
  ],
  [
    52,
    "Ba noonu la séen kër ya nekke ab gent ngir li ñu tooñoon, te nekk na ci loolu ca dëgg, kéeman ci nit ñu xam"
  ],
  [
    53,
    "Nu musël ñi gëm te nekkoon ñu ragal Yàlla"
  ],
  [
    54,
    "[Yónni na Nu it] Lóot ba mu ne ay nitam ndax da ngéen di njaaloo te ngéen ne jàkk [ci loolu]"
  ],
  [
    55,
    "Ndax da ngéen di dem ciy góor di ci bànneexu bàyyi jigéen ñi, yéen daal ay nit ñu réer ngéen"
  ],
  [
    56,
    "Te tontu nitam ña nekkul ludul ne : génné léen njabootu Lóot ci séen dëkk, ñoom nit la ñu ñuy laablaablu"
  ],
  [
    57,
    "Nu musël ko mook njabootam ginnaaw jabaram, dogal na Nu mu bokk ca way des ña"
  ],
  [
    58,
    "Nu sotti ab taw ci séen kow, bon na tawu ña ñu waaroon [ñu bañ]"
  ],
  [
    59,
    "Neel cant ñeel na Yàlla, te yalna jàmma nekk ciy jaamam yi Mu tànna, ndax Yàlla gën walla yi ñu Koy bokkaale"
  ],
  [
    60,
    "Ki bind asamaan yi ak suuf si, te Mu léen di wàcceel ndox mu jógé asamaan mu Nu saxale [gàncax] ciy tool yu naat, te yéen manu léen saxal séeni garab, ndax am na benneen yàlla bu nekk ak Moom Yàlla ? déet ñoom daal nit nu sore yoon wu jub wi la ñu"
  ],
  [
    61,
    "Ki def suuf si muy lu dal, Mu def ca xóotam ya ay dex,Mu sampa ci ay doj [yu ko dëgërël] te def ci digënté ñaari géej yi ab dig, ndax am na benneen yàlla bu nekk ak Moom, Yàlla ? déet ! li ëpp ci ñoom xamu ñu [dara]"
  ],
  [
    62,
    "Kiy wuyyu ku jàq bu woowee, tey nasaxal lu bon, te def léen ngéen di kuutaay ci suuf si, ndax am na benneen yàlla bu nekk ak Moom Yàlla ? yéen daal ñu néew xelaat ngéen !"
  ],
  [
    63,
    "Ki léen di gindi ci biir lëndëmaayu jéeri ji walla géej gi, tey yabal ngilaw muy mbégté mu jiitu [taw] biy indi yërmëndéem, ndax am na benneen yàlla bu nekk ak Moom Yàlla ? kowe Na lool Moo Yàlla , la ñu Koy bokkaaleel."
  ],
  [
    64,
    "Kiy sos mbindéef te man ko bindaat, te di léen wërsëgël lu jógé ci asamaan yi ak suuf si, ndax am na benneen yàlla bu nekk ak Moom Yàlla ? neel indi léen séen lay ndéem ñu dëggu ngéen"
  ],
  [
    65,
    "Neel kenn ci ñi nekk ci asamaan yi ak suuf si xamul kumpë kudul Yàlla, te xamu ñu kaña la ñuy dekki"
  ],
  [
    66,
    "Déedéet séen xamxam jotul àllaaxira, ñoom ci sikki-sàkka la ñu ci nekk, te sax ay gumbë la ñu ci [mbiru àllaaxira]"
  ],
  [
    67,
    "Ñi weddi ñu ngi naan : ndax bu [nu deewee] ba nekk suuf , ndax nun ak sunuy maam di nan nu génné [ci sunuy bàmmeel] ?"
  ],
  [
    68,
    "Digóon na ñu loolu, nun ak sunuy maam, ca bu jëkk, waaye loolu nekkul ludul léebu mag ñu jëkk ña"
  ],
  [
    69,
    "Neel dox léen ci kow suuf si, te ngéen seetlu mujju way tooñ ña nan la deme."
  ],
  [
    70,
    "Bul naxarlu ci ñoom , te bul jàq ci séeni pexe"
  ],
  [
    71,
    "Ñu ngiy wax kañ la , li ñu nu dig di aksi, [wax léen nu ko] ndéem ñu dëggu ngéen"
  ],
  [
    72,
    "Neel : amaana lenna ci li ngéen di yàkkamti , jigeñ na léen"
  ],
  [
    73,
    "Nàkka sa Boroom , boroom ngënéel la [yu Muy jagleel] nit ñi, waaye li ëpp ci ñoom yëgu ñu ko"
  ],
  [
    74,
    "Nàkka sa Boroom xam na xéll la ñuy nëbb ak la ñuy feeñal"
  ],
  [
    75,
    "Amul dara lu nëbbu ci asamaan yi ak ci suuf si, te nekkul [lu ñu bind] ci téeré bu wér."
  ],
  [
    76,
    "Nikki Alxuraan jii di na nettali ci waa Bani-Israaiil, lu ëpp ci li ñu nekkoon di ca juuyoo"
  ],
  [
    77,
    "Nàkka moom luy gindée la te di yërmëndé ñeel way gëm ñi"
  ],
  [
    78,
    "Nàkka sa Boroom di Na àtte séen digënté ci xereñam te Moom Mooy boroom kàntan tey aji xam"
  ],
  [
    79,
    "Koon wéerul ci Yàlla, nakka yow yaa ngi nekk ci dëgg gu wér peŋ"
  ],
  [
    80,
    "Nàkka yow doo man a déggëloo ñi dee, doo man a déggëloo it ñi tëx ab woote, bu ñu la dëddóo jox la ginnaaw"
  ],
  [
    81,
    "Te yow do man a gindi ñi gumbë, génné léen ci séen réer, doo man a déggé loo ludul ñi gëm Sunuy kàddu nekk ñu ommatu"
  ],
  [
    82,
    "Bu ndogal ga aksee ca ñoom [tukkité àddina] di na Nu génné ci suuf si njuuma lu wax ak ñoom, ne nàkka nit ñi da ñu amul woon kóoluté ci Sunuy Kàddu"
  ],
  [
    83,
    "Te bés ba Nu dajalee ci bépp xeet, am mboloo ca ña weddi woon Sunuy Kàddu , ñoom deef na léen séddëlé"
  ],
  [
    84,
    "ba ñu dikk [Yàlla ne léen] ndax da ngéen weddi woon Samay kàddu, te amu léen ci woon xamxam bu wér, ana lan ngéen doon def ?"
  ],
  [
    85,
    "Mbugël ma sàdd léen ngir li ñu tooñoon, te du ñu man a wax dara"
  ],
  [
    86,
    "Ndax da ñu gisul ne def na Nu guddi ñuy ci noppaliku , bëcëg ñuy ci man a gis , nekk na ci loolu kéemaan ciy nit ñuy gëm."
  ],
  [
    87,
    "Te bés bu ñu ëffée bufta ba, te ñi nekk ci asamaan yi ak ci suuf si jàq ginnaaw ñi soob Yàlla, te ñépp dikk ca Moom di way toroxlu"
  ],
  [
    88,
    "di nga gis tundu doj yi nga defene da ñu taxaw ñuy daw nikki niir yiy dawe, loolu jëfu Yàlla la, Mi xereñe lu nekk te Moom ku xam xéll la li ngéen di def."
  ],
  [
    89,
    "Ñi dikk ak jëf ju rafet di na ñu ci jëlé yiw, te ñoom way wóolu la ñuy doon ca tiitànge bés boobu"
  ],
  [
    90,
    "Ñi dikk ak ñaawtéef ,deef na këpp séen kanam ci safara, ndax feyeesu léen ludul li ngéen daan def ?"
  ],
  [
    91,
    "Digëleefu ma ludul ma jaamu Boroom dëkk bii Mu wormaal , te Moo moom lépp lëf, te digëléef na ma bokk ci way jébëlu ñi."
  ],
  [
    92,
    "Ak may jàng alxuraan, ku gindiku sa bopp nga ko defal te ku réer neel nekku ma ludul ku bokk ca way waare ña"
  ],
  [
    93,
    "Neel cant gépp ñeel na Yàlla, di Na léen woni ay kéemaanam ba ngéen xàmmee léen te sa Boroom ñàkkul paal ci li ngéen di def."
  ]
]