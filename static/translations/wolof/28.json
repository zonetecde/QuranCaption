[
  {
    "id": 28,
    "city": "makkah",
    "name": {
      "translated": "The Stories",
      "transliterated": "Al-Qasas",
      "codepoints": [
        1575,
        1604,
        1602,
        1589,
        1589
      ]
    },
    "ayahs": 88,
    "slug": "al-qasas",
    "translator": "Hamza Roberto Piccardo"
  },
  [
    1,
    "Taa Siin Miim"
  ],
  [
    2,
    "Lii kàdduy téeré bu wér bi la"
  ],
  [
    3,
    "Nu ngi la koy jàngal ci xewxewu Muusaa ak Fir-Awna , ci dëgg, ñeel nit ñi gëm"
  ],
  [
    4,
    "Nàkka Fir-Awna dafa réyréyluwoon ci kow suuf si, mu xàjjaatle ay nitam ñu nekk ay kurél, bëgg néewal doole benna [ci kurél yooyu] tax na muy rey séen doom yu góor di bàyyi ñu jigéen ña, nàkka moom bokkon na ca ñuy yàqa"
  ],
  [
    5,
    "Te Nu bëggóon xéewël ña ñu suufeel ci suuf si, yékëti léen ñu doon njiit te def léen ñuy ñi donna [alal-ya]"
  ],
  [
    6,
    "Nu kàntanal léen ci suuf si te Nu won, ci ñoom, Fir-Awna ak Aamaan ak séen lël ba, la ñu doon wottandiku."
  ],
  [
    7,
    "Nu soloo Yaayi Muusaa, ne ko nàmpal ko, boo ragalee ci moom [ñu rey ko] sànni ko ci dex gi, te bul jàq bul naqarlu,Nun di na Nu la ko delloo te di na Nu ko def mu bokk ci yonnenta yi"
  ],
  [
    8,
    "Njabootu Fir-Awna for ko, te mu nekk ci ñoom séen noon ak séen njàqare, nàkka Fir-awna Ak Aamaan ak séeni lél defkati lu bon la ñu woon"
  ],
  [
    9,
    "Jabari Fir-Awna daldi ne : mbégté ñeel na ma, ak yow, bu léen ko rey, xeyna mu jariñ nu, mbaa nu def ko doom, te ñoom yëgu ñu [lay ñëw]"
  ],
  [
    10,
    "Xolu yaayi Muusaa mujjé jéex, ba xaw na feeñal Muusaa, su Nu téyéwul woon xolam ngir mu bokk ca way gëm ña"
  ],
  [
    11,
    "Mu wax doomu ndeyu Muusaa bu jigéen ne ko : topp ko , tax muy ko seetlu, dànda ko fu sori, te ñoom yëgu ñu loolu"
  ],
  [
    12,
    "Nu araamal ko [weenu] nàmpal kat [ya ñu woo] ñu jiitu, [doom ndeyam ju jigéen ja] ne léen ndax du ma léen tektal boroom njaboot yu léen ko man a yaral te ñoom di na ñu ko laaye biir"
  ],
  [
    13,
    "Nu dello ko yaayam ngir xolam sedd mu bañ a jàqa te it mu xam ne digéb Yàlla lu dëggu lay doon, waaye li ëpp ci ñoom [nit ñi] xamu ñu"
  ],
  [
    14,
    "Ba mu [màggee] ba tollu ci diggi dooleem te nité mey na Nu ko ràññee ak xam-xam, te noonu la Nuy feye way rafetal ñi"
  ],
  [
    15,
    "Muusaa dugg ca dëkk ba waxtuw noflaay ci waa dëkk ba, mu daje fa-ak ñaari góor ñuy xeex, kenna ki bokk ciy mbokkam ki ci des bokk ciy noonam, ki bokk ci xeetam sàkku ndimmël ci ki bokk ciy noonam, mu rëkk ko mu dee, mu ne lii dey jëfi seytaane la, nàkka moom noon la buy réerëlé tigi."
  ],
  [
    16,
    "Mu ne Yow sama Boroom tooñ naa sama bopp jéggël ma, Mu jéggël ko, Ngir Moom jéggëlaakoon la jaglewaakoon la"
  ],
  [
    17,
    "Mu ne Yow sama Boroom , xéewël gi Nga ma defal, tax na dootu ma dimmëli muk saay-saay ña"
  ],
  [
    18,
    "Sa ëllëg sa, mu nekk ci dëkk bi ànd ak tiit ak di fuklu, noonu waay sa sàkku woon mu xettali ko démbë, di sàkkuwaat mu xettali ko, Muusaa ne ko yow daal ku beew dëgg nga"
  ],
  [
    19,
    "Ba mu bëggée téyé ka nekkoon séen noon, ñoom ñaar, mu ne yow Muusaa, ndax da nga ma bëgg rey ni nga reye suuf si, bëgguloo bokk ci way defar ñi"
  ],
  [
    20,
    "Benna góor jógé ca fa gën a sori ca dëkk ba, muy daw ba aksi ne yow Muusaa nikki kàngam ya ñu ngay déeyóo ci yow, ngir ñu rey la, génnal , man da ma lay laayee biir"
  ],
  [
    21,
    "Mu génn ca dëkk ba ànd ak tiit di fuklu, mu ne Yow sama Boroom musël ma ci nit ñi diy tooñ-kat"
  ],
  [
    22,
    "Ba mu jublóo ca wàlla wu jëm Madyana mu ne xeyna sama Boroom di Na ma gindi teg ma ci yoon wu jub wi"
  ],
  [
    23,
    "Ba mu aksee ca bëréb bu ndox nekk ca Madyana mu fekk fa mbooloo ciy nit yuy nàndal [séen jur] mu gis ñaari jigéen yu beru [téyé séen jur] mu laaj léen luy séen mbir, ñu ne : du nu àndal, te sàmma yi jógé wu ñu fi, te sunu baay dafa màgget ba kubur"
  ],
  [
    24,
    "Mu nàndatal léen ba noppi dem [toog] ci ker ne, sama Boroom, man dey loo ma yónée ciw xéewël, ku ko soxla laa"
  ],
  [
    25,
    "Kenna ci ñaari jigéen ñi dox jëm ci moom, ànd ak kersawu, ne nàkka sama baay mungi lay woo ngir mu fey la peyu li nga nu nàndalal, ba mu àggee ca moom ba nettali ko xibaaram mu ne ko bul ragal, mucc nga ci nit ñi diy way tooñ"
  ],
  [
    26,
    "Kenna ci ñoom ñaar, ne yow sama baay, bind ko, ndax li gën ci surgë mooy mu am doole te wóor"
  ],
  [
    27,
    "Mu ne ko dama la bëgg mey jabar kenna ci sama ñaari doom yu jigéen yii ci kow nga liggéeyal ma juróom ñàtti at, boo ko matalee fukk ci sa coobare lay doon, ndax bëggu ma la lor, te bu soobee Yàlla di nga fekk ma bokk ci way sellal ñi"
  ],
  [
    28,
    "Muusaa ne , na nekk noonu sama digëntéek yow, bu ma ci matal ci ñaari diir yi , bu ma ci noonoo topp, te li nu wax nu wéer ko ci Yàlla"
  ],
  [
    29,
    "Ba Muusaa jéexalée diir ba, te muy dem ànd ak njabootam séen na ca wàllu doj wa safara, mu ne njabootam toog léen fii, man séen naa safara, xeyna ma indil léen jëlé ko fa, xibaar wàlla aw xalu safara xeyna yéen ngéen jaaru ci"
  ],
  [
    30,
    "Ba mu fa àggee, woowees na ko ca tefesu xur wa féeté ndijjoor, ca pàkk bu brakeel ba ca garab ga, ne ko yow Muusaa, Man Maa di Yàlla Boroom àddina si"
  ],
  [
    31,
    "Sànnil sa yat, ba mu ko gisée muy yëngëtu mel ni jaan la, mu dëddu bëgg daw, baña wëlbëtiku , [Mu ne ko] yow Muusaa dikkël te bul ragal, nàkka yow bokk nga ci [ ñi ñu aar] ñu nekk way wóolu"
  ],
  [
    32,
    "Dugëlël sa loxo ci sa biir jibë bu génné weex ci lu àndul ak jàngoro, dugëlël sa loxo ci sa poxataan [mu fegal] la tiit, [doo ragal],ñaari lay-a ngook, yu jógé ca sa Boroom jëm ca Fir-Awna aki kàngamam, nàkka ñoom nekkoon na ñu ay saay-saay"
  ],
  [
    33,
    "Mu ne sama Boroom, man da ma reyoon nit ci ñoom , dam ragal ñu reyma"
  ],
  [
    34,
    "Te sama doom-ndey Aaruuna mooma gën a wér làmmeñ, yónni ko mu ànd ak man [di ma] dimmëli, di dëggël [sama wax], man da ma ragal ñu ne damay fen"
  ],
  [
    35,
    "Mu ne ko, di na Nu dëgërël sa përëk ak sa doom ndey te di na NU léen jox kàntan ba du ñu aksi ci yéen, ngir sunuy kéemaan yéen ak ku léen topp yéen ay not"
  ],
  [
    36,
    "Ba Muusaa àggee ca ñoom ànd ak Sunuy kaawtéef yu leer nàññ, ñu ne lii nekkul lenneen , ludul njibar bu ñu duur, te mosu nu dégg lii ci sunu maam yu jëkk ya"
  ],
  [
    37,
    "Muusaa ne sama Boroom-a gën a xam kan moo ñëw indiwaale njub gu jógé ca Moom ak kan-a moom kër gu mujj ga, li fi ne mooy way tooñ ña du ñu texe"
  ],
  [
    38,
    "Fir-Awna ne : éey yéen kàngam yi, man xamalu ma léen benneen yàlla budul man, yow Aamaan, taalal ma ci binit bi te nga tabaxal ma tabax bu mag ndax xeyna ma yéeg ba àgg ca Yàlli Muusaa, te man njort u naa ne bokk na ca fenkat ya"
  ],
  [
    39,
    "Te mu réyréylu moom ak ak lélam ci suuf si, ci lu àndul ak dëgg, ñu njort u ne ñoom du ñu déllu si ci Nun"
  ],
  [
    40,
    "Nu sàdd léen moom ak lélam, Nu sànnu léen ca géej ga, gisal ni mujju way tooñ di mel"
  ],
  [
    41,
    "Nu def léen ñuy njiit yuy woote jëmé [nit ñi] safara, te besu Péncé ma déesu léen dimmëli"
  ],
  [
    42,
    "Te Nu def mu topp léen ci àddina sii rëbb, te bés péncé ma ñoom di na ñu bokk ca ña ñu gën a sonal"
  ],
  [
    43,
    "Joxoon na nu Muusaa téeré ba, ginnaaw ba Nu alagee maas yu jëkk ya, mu indil nit ñi lay yu leer nàññ, ak nub ak yërmëndé ndax xeyna ñu fàttaliku [séen Boroom]"
  ],
  [
    44,
    "Nekku loo woon ca wàllu doj wa féeté sowu ba Nuy xamal Muusaa ndigël ga te bokkuloo it ca seede ya"
  ],
  [
    45,
    "Waaye Nun sos na Nu yeneen maas yu fi dund lu yàgg, te it nekku loo woon ca waa Madyana di léen jàngal Sunuy kàddu , waaye Nun No doon yónnée"
  ],
  [
    46,
    "Nekkuloo-woon ca wàllu doj wa, ba Nuy woo [Muusaa] waaye [xamal na Nu la ko] ngir yërmëndé gu jógé ca sa Boroom ak ngir nga waar nit ñoo xam ne dikkëlu léen aji waare lu la jiitu, ndax xeyna ñu fàttaliku [séen Boroom]"
  ],
  [
    47,
    "[Boo léen waarul] koon bu léen tiis dalee soxeekoo ca la séeni yoxo jëf da ñuy wax : Yow sunu Boroom lu teewoon nga yónnée nu ab yonnent, koon di na nu topp say ndigël bokk ci way gëm ñi"
  ],
  [
    48,
    "Te bi dëgg gi aksée ca ñoom, jógé ci Nun ñu ne lu teewoon joxeef ko la ñu jox Muusaa, moo ! ndax da ñu weddiwul la ñu joxoon Muusaa, lu jiitu, ñu wax ne ñaari jibar la ñu, yuy dimmëlante,nun weddi na nu ñoon ñaar ñépp"
  ],
  [
    49,
    "Neel :indi léen ab téeré bu jógé ca Yàlla, te muy gën a gindée ñoom ñaar, ma topp ko, ndéem ñu dëggu ngéen"
  ],
  [
    50,
    "Bu ñu la tontuwul, xamal ne toppu ñu ludul séen bànneex, te ana ku gën a réer ku topp bànneexam ci lu àndul ak njub gu jógé ca Yàlla, nàkka Yàlla du gindi nit ñu di way tooñ"
  ],
  [
    51,
    "Ca dëgg jottali na Nu léen kàddu gi ngir xeyna ñu fàttaliku [séen Boroom]"
  ],
  [
    52,
    "Ñi Nu jox téeré bi, ca lu ko jiitu ñoom gëm na ñu ko"
  ],
  [
    53,
    "Bu ñu jàngee [téeré bi] ci ñoom, ñu ne gëm na nu ko, nàkka moom dëgg la gu jógé ca sunu Boroom nun nekkoon na nu, lu ko jiitu, way jébbëlu"
  ],
  [
    54,
    "Ñooñu dees na léen jox séen pey, ñaari yoon ngir li ñu muñ ak li ñuy def lu rafet jiñe ko lu ñaaw, te di joxe ci li Nu léen wërsëgël"
  ],
  [
    55,
    "Te bu ñu déggée po dëddu ko, te ñuy wax ñeel na nu sunu jëf, yéen it ñeel na léen séeni jëf, yal na jàmma nekk ci yéen sàkku wu nu [diisook] way réer ñi"
  ],
  [
    56,
    "Nàkka yow manuloo jubël ki nga bëgg, waaye Yàlla Mooy jubël ku Ko soob te Moom Moo gën a xam way jub ña"
  ],
  [
    57,
    "Ñuy wax [ñoom yéeféeru Màkka], sunu toppoon njub gi, ànd ak yow, koon ñu nangu sunu suuf, moo ndax da Nu léen dëkkëlul ca urum bu ñu wóolu bi, te dajaleef na fa bépp xeetu meññent , muy xéewël bu jógé ci Nun, waaye li ëpp ci ñoom xamu ñu"
  ],
  [
    58,
    "Aka bari, dëkk yu xumbóon yu Nu alag, ba séeni kër yaa ngi nii kenn dëkkë tu fa, ca séen ginnaaw, yu dul yu néew, te Noo nekkoon di séen way donna"
  ],
  [
    59,
    "Sa Boroom nekkul woon di Kuy alag am réew, te yónniwul ca ndëkk [ba di boppu réew ma] ab yonnent bu léen di jàngal sunuy kàddu, te nekku Nu woon di alag am réew ludul ña fa dëkk da ñu tooñ"
  ],
  [
    60,
    "Te lu Nu léen jox, ci lumu manti doon, nekkul ludul yóbbëlu dundu àddina ak taaram, li nekk ca Yàlla moo gën te mooy dés, ndax da ñu dul xellu"
  ],
  [
    61,
    "Ndax ki nga xam ne dig na Nu ko dig gu rafet, te di nga ci jot, mel na ni ki Nu jox yóbbëlu dundu àddina, tegu ca, moom bésu Péncé ma dey bokk ca ña ñuy téewal [ca mbugël ma]"
  ],
  [
    62,
    "Té bés ba Mu léen woowee ne léen ana Samay bokkaale ya ngéen doon sos"
  ],
  [
    63,
    "Ñi yayoo wax ji dal ci séen kow ne : Yow sunu Boroom ñëlé ñooy ñi nu beewloo woon , nu beewloo léen ni nu beewewoon, deñ na nu [ci ñoom] ci sa kanam, nekku ñu woon di nu jaamu"
  ],
  [
    64,
    "Ñu ne léen : woo léen séen way bokkaale, ñu woo léen , waaye wuyyu wu ñu léen, ñu gis mbugël ma, cey ! bu ñu nekkoon ñu gindiku [tegu woon ci yoon wu jub wi] !"
  ],
  [
    65,
    "Te bés ba ñu léen woowee laaj léen : loo léen tontu woon yonnenta ya"
  ],
  [
    66,
    "xibaar ya daldi lëndëm ci ñoom ca bés ba, ba ñoom dootu ñu laajante"
  ],
  [
    67,
    "Waaye ñi jébëlu, te gëm, te jëf lu yiw amaana ñu bokk ca way texe ña"
  ],
  [
    68,
    "Sa Boroom di Na bind lu Ko soob, te di Na tànna it. Du ñoom ñoo moom tànna gi céy sellam ga [Moom] Yàlla , kowe Na la ñu Koy bokkaale"
  ],
  [
    69,
    "Te sa Boroom xam Na la séen dënn ëmb ak la ñu feeñal"
  ],
  [
    70,
    "Te Moom Yàlla, amul benna yàlla budul Moom ñeel na Ko cant gépp ca njal béen ak ca àllaaxira, Moo moom àtte ba te ci Moom ngéen di dellu"
  ],
  [
    71,
    "Neel waaw yéen [wax léen ma], bu Yàlla defoon ci séen kow guddi sax dàkk ba bés Péncé ma, ana ban yàlla budul Yàlla moo léen di indil leeru bëcëg, ndax da ngéen dul dégg"
  ],
  [
    72,
    "Neel waaw yéen [wax léen ma] bu Yàlla defoon ci séen kow bëcëg sax dàkk ba bés Péncé ma, ana ban yàlla budul Yàlla moo léen di indil guddi ngéen di ci noppaliku, ndax da ngéen dul gis ?"
  ],
  [
    73,
    "Jógé na ci yërmëndéem, Mu defal léen guddi ak bëcëg ngir ngéen di noppali ku [ci guddi] di sàkku ciy xéewëlam [ci bëcëg] , ndax xeyna yéen ngéen gërëm [séen Boroom]."
  ],
  [
    74,
    "Te bés ba Mu léen woowee ne léen ani Smay bokkaale yi ngen daan sos"
  ],
  [
    75,
    "Te di na Nu tànna ci bépp xeet ab seede, Nu ne : indi léen séen lay, te di na ñu xam ne, nàkka dëgg Yàllaa ko moom, te di na léen réer la ñu nekkoon di ko duur"
  ],
  [
    76,
    "Te nàkka Xaaruuna bokkon na ci nitu Muusaa, mu béew ci séen kow, te Nu mey ko ciy ndambi alal loo xam ne caabi ya diisee na mboloo nit ñu am doole, ba ko ay nitam ne bul bég [ba naagu] ndax Yàlla bëggul way [naagu ña] ca séen mbégté"
  ],
  [
    77,
    "Na nga sàkku këru àllaaxira ci li la, Yàlla mey, waaye bul fàtte sa cër ci àddina si, te na nga rafetal [say jëf] ni Yàlla rafetale ci yow [ci sa bind ak ci wërsëgël la] te bul sàkkoo yàqa ci kow suuf si, Yàlla soppul way yàqa ñi"
  ],
  [
    78,
    "Mu wax [moom Xaaruuna] ne : dara joxu ma [sama alal jii] ludul xamxam bu nekk ci man, ndax dafa xamul ne, nàkka Yàlla alag Na, lu ko jiitu ay maas yu ko ëppoon doole fuuf, ëpp ko mbooloo, te saay saay ña deefu léen laaj lu jëm ci séeni bàkkaar"
  ],
  [
    79,
    "Mu génn jëm ci nitam, ak taaram, ña bëgg dundu àddina daldi wax, aka neexoon nu am lu mel ni li Xaaruuna am, moom, boroom cër bu réy la"
  ],
  [
    80,
    "ña ñu jox xamxam ne léen toskare dal na léen , ndax yoolu Yàlla , moo gën , ci ku gëm tey jëf lu yiw, te kenn du ci jot ludul ñi muñ"
  ],
  [
    81,
    "Nu mëdd loo ko mook kërëm ci biir suuf si, te amul woon mbooloo mu ko man a dimmëli , ginnaaw Yàlla, bokkul woon ca way xettaliku ña"
  ],
  [
    82,
    "Ñi ko doon ñee, démb, xéy naan : éy ! ca dëgg Yàlla Mooy yaatal wërsëg ca ku Ko soob ciy jaamam, Moo koy xatal it , bu nu Yàlla baaxewul woon koon nun it di na mëdd, éy ca dëgg yéeféer yi du ñu texe"
  ],
  [
    83,
    "Këru àllaaxira defal Na Nu ko ñi nga xam ne bëggu ñu réyréylu wàlla yàqa ci kow suuf si, te mujj ga way ragal [Yàlla] ya ñoo ko moom"
  ],
  [
    84,
    "Ku dikk indi jëf ju rafet di na jëlé ci loolu lu ko gën, ku ku dikk indiwaale jëf ju ñaaw [na xam ne] deesul fey ñi def lu ñaaw ludul la ñu doon jëf"
  ],
  [
    85,
    "Nàkka ki faratl alxuraan ci yow, di Na la delloo ca fa ñuy dellu [Màkka] , neel sama Boroom-a gën a xam ki indik njub ak ki nga xam ne moom dafa nekk cik réer gu bir"
  ],
  [
    86,
    "Yaakaaru loo woon joxeef la téeré bi, nekkul ludul yërmëndé gu jógé ca sa Boroom koon bul nekk mukk kuy dimmëli yéeféer yi"
  ],
  [
    87,
    "Bu ñu la tàggat leek kàdduy Yàlla , ginnaaw bi ñu wàccee ci yow , wooteel jëmé ci sa Boroom te bul bokk mukk ci way bokkaale yi"
  ],
  [
    88,
    "Te bul jaamu benneen yàlla boole kook Yàlla, amul benneen Yàllal budul moom, lépp lËf dey dee ginnaaw jëmmam, Moo moom àtte ba te ci Moom ngéen di dellu."
  ]
]