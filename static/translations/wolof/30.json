[
  {
    "id": 30,
    "city": "makkah",
    "name": {
      "translated": "The Romans",
      "transliterated": "Ar-Rum",
      "codepoints": [
        1575,
        1604,
        1585,
        1608,
        1605
      ]
    },
    "ayahs": 60,
    "slug": "ar-rum",
    "translator": "Hamza Roberto Piccardo"
  },
  [
    1,
    "liif Laam Miim"
  ],
  [
    2,
    "Noteel na Ruum"
  ],
  [
    3,
    "Ca fa gën a suufe ci suuf si, te ñoom ginnaaw ba ñu léen notee, di na ñu not,"
  ],
  [
    4,
    "feek at yu néew, Yàllaa moom mbir yi ci bu jëkk [ba ñu notee waa Ruum] ak ca bu mujj [ba Ruum notee Persa yi], te bés booba way gëm yi di na ñu bég."
  ],
  [
    5,
    "Ci ndimmëlu Yàlla, di Na dimmëli ku Ko soob, ndax Moom Mooy aji not ji tey jàglewaakoon bi."
  ],
  [
    6,
    "Digéb Yàlla la, te Yàlla du gàntal digéem, waaye ñi ëpp ci nit ñi xamu ñu."
  ],
  [
    7,
    "Xam na ñu li feeñ ci dundu àddina, waaye ñu sàgan la ñu ci lu jëm ca àllaaxira"
  ],
  [
    8,
    "Ndax da ñu dul xelaat ci séen xel ? Yàlla bindul asamaan yi ak suuf si ak li nekk ci séen digënté , ludul ci dëgg, te [sàkkal ko] àpp bu ñu tudd, te ñu bari ci nit ñi da ñu weddi ndaje ma ak séen Boroom"
  ],
  [
    9,
    "Ndax da ñu doxul ci suuf si ba gis ñi mujju ñi léen jiituwoon deme, ñoo léen ëppoon doole fuuf, te beyoon na ñu suuf si, te dundëloon na ñu ko, lu ëpp na ñu ko dundëlé, te séeni yonnenta dikkoon na ñu ca ñoom aki lay yu leer nàññ, koon Yàlla tooñu léen [ci alag gi mu léen alag],waaye ñoo tooñ séen bopp"
  ],
  [
    10,
    "Te ñaaw na mujju ñi jëfoon lu ñaaw, ngir li ñu weddiwoon kàdduy Yàlla te daan léen yéjj"
  ],
  [
    11,
    "Yàlla Mooy sos mbindéef, topp, Mu bindaat ko, topp ngéen dellu ca Moom"
  ],
  [
    12,
    "Te bés bu Péncum Yàlla taxawee, saay-saay ña di na ñu wedam"
  ],
  [
    13,
    "Te du ñu man a am ca ña ñu daan bokkaale [ak Yàlla] ñu léen ràmmu, di na ñu weddi sax ñi ñu daan [jaamu] cik bokkaale"
  ],
  [
    14,
    "Bés bu Péncé ma taxawee di na ñu teqaliku"
  ],
  [
    15,
    "Waaye ñi gëmoon te jëfoon yu yiw, ñoom da ñuy nekk ci pàkk bu ñu léen di berndeele"
  ],
  [
    16,
    "Ñi weddi, te jàppe ay fen Sunuy kàddu ak ndajem àllaaxira ñoom di na ñu léen teewal ca mbugël ma"
  ],
  [
    17,
    "Koon [yella na] ngéen tudd sellu Yàlla ca ngoon ak ca subë"
  ],
  [
    18,
    "Ñeel na Ko bépp cant ci asamaan yi ak ci suuf si, ca ngoon ak ca bëcëg"
  ],
  [
    19,
    "Di Na génné luy dund ci lu dee, di génné lu dee ci lu dund, te Mooy dundëlaat suuf si ginnaaw ba mu bekooree te noonu it la léen di génnée [ci séen bàmmeel]"
  ],
  [
    20,
    "Bokk na ciy kéemaanam li Mu léen bind ci suuf, ba ngéen nekk ay nit yu wesaaroo [ci kow suuf si]"
  ],
  [
    21,
    "Bokk na ciy kéemaanam li Mu léen bindël, jële ko ci séen bopp, ay jabar ngir ngéen man a dellu ci ñoom, te Mu def ci séen digënté cofeel ak yërmëndé, nekk na ci loolu kéemaan ci nit ñuy xelaat"
  ],
  [
    22,
    "Bokk na ciy kéemaanam li Mu bind asamaan yi ak suuf si, ak séen wuutey làkk, ak [wuute] ay melo, nekk na ci loolu kéeman ci ñu am xamxam"
  ],
  [
    23,
    "Bokk a ciy kéemaanam séen nelaw guddi ak bëcëg ak séen sàkkuy xéewëlam, nekk na ci loolu kéemaan ciy nit ñuy dégg"
  ],
  [
    24,
    "Bokk na ciy kéemaanam li Mu léen won melax, ngéen jëlé ca tiit ak yaakaar [taw], topp Mu wàcce ndox mu jógé asamaan Mu dundël ca suuf si ginnaaw ba mu bekooree, nekk na ci loolu kéemaan ci nit ñuy xelaat"
  ],
  [
    25,
    "Bokk na ciy kéemaanam ni Mu téyée asamaan yi ak suuf si si ci ndigëlam, topp bu léen woowee, benna woo ngéen génn"
  ],
  [
    26,
    "Ñeel na ko lépp lu nekk ci asamaan yi ak suuf si, te ñoom ñépp da ñu Koy jaamu"
  ],
  [
    27,
    "Te Moom Mooy sos mbindéef, topp Mu bindaat ko [dekkal ko ginnaaw ba mu deewee] te looloo gën a yómb ci Moom, te Moo moom melo wa gën a kowe ci asamaan yi ak ci suuf si te Moo di notaakoon bi di ku xereñ ki"
  ],
  [
    28,
    "Mungi léen di jox léebu  bu Mu jëlé ci séen bopp : ndax am ngéen ci jaam yi ngéen moom ñoo léen bokkal li Nu léen wërsëgal, ba ngéen yam ci, ndax weg ngéen ni ngéen wegantee, noonu la Nuy leerale laaya yi ci nit ñuy xelaat"
  ],
  [
    29,
    "Deedéet ! Ñi tooñ da ñuy topp séen bànneexx ci lu àndul ak xamxam, koon kan mooy man a jubël ku Yàlla bàyyi cik réeram, amu ñu ku léen dimmëli"
  ],
  [
    30,
    "ógal taxaw temm ci diiné juy wéetël [sa Boroom] mu méngook bind bi Yàlla bind nit ci lu jëm ci diinée, [yelllul] kenn di weccee bindu Yàlla, loolu mooy diine ju jub xocc, waaye li ëpp ci nit ñi xamu ñu"
  ],
  [
    31,
    "[Ngéen di] way dellu jëm ci Yàlla, te ngéen ragal Ko tey taxawal julli, te bu léen bokk ci way bokkaale ñi"
  ],
  [
    32,
    "Ci ñi xàjjaat le séen diinée, nekk way beddeeku , kurél bu ne di bàkkoo la mu yore"
  ],
  [
    33,
    "Nit ñi bu léen lu bon dalee, ñu ñaan séen Boroom ànd ak toroxlu ci Moom, waaye bu léen mosalee yërmëndé gu jógé ci Moom, mu am ñenna ci ñoom ñuy bokkaale séen Boroom [ak leneen]"
  ],
  [
    34,
    "Ngir weddi li Nu léen mey, na ngéen xéewlu, d ngéen xami ji"
  ],
  [
    35,
    "Am da Nu léen wàcceel lay wuy wax ci li ñu Koy bokkaale"
  ],
  [
    36,
    "Bu nu mosalee nit ñi yërmëndé ñu bég ci waaye bu léen tiis dalee ci loo xam ne ñoo ko def ak séeni yoxo ñu naagu [defe ne dootu ñu am yërmëndé]"
  ],
  [
    37,
    "Ndax da ñu gisul ne Yàlla di Na yaatal wërsëgu ku Ko soob, te di Na ko xatal it, nekk na ci loolu kéemaan ciy nit ñu gëm"
  ],
  [
    38,
    "Koon na nga jox sa jegeñaale liy àqam, ak ku ñàkk ki, ak ki nekk ci tukki, looloo gën ci ñi bëgg [ngërëmu] séen Boroom, ñooñooy , ñi texe"
  ],
  [
    39,
    "Te loo léen joxe ngir jur ribaa [alal ju] yokku ci lu jógé ci alalu nit ñi, du yokku fa Yàlla, waaye loo léen joxe ci sarax ngir bëgg ngërëmu Yàlla, ñoo ñooy ña [séen jëf] di fulu"
  ],
  [
    40,
    "Yàlla Mooy ki léen bind, topp Mu wërsëgël léen, topp Mu rey léen, topp Mu dundëlaat léen, waaw ndax am na ci séen bokkaale yi ku léen ci man defal dara ci loolu ? céy sella Na [Moom Boroom bi] te kowe Na sore lool la ñuy bokkaale"
  ],
  [
    41,
    "Yàqute feeñ na ci suuf si ak ci géej gi ngir lu loxoy nit defar, ngir ñu mosal léen lenna ci li ñu liggéey ndax xeyna ñu dellu ginnaaw"
  ],
  [
    42,
    "Neel : dox léen ci suuf si te ngéen seetlu nàkka la mujju ñi léen jiitu deme, te li ëppóon ci ñoom da ñu daan bokkaale"
  ],
  [
    43,
    "Koon na nga jubël sa jëmmë ci diiné ju jub ji [lislam] balaa aksi bés boo xam ne amul delloo lu jógé ca Yàlla, booba bés di na ñu teqalikoo"
  ],
  [
    44,
    "Ku weddi, ci sa kow la sa weddi tegu ñi def jëf ju yiw séen bopp la ñu xàllal [kër ca àjjana]"
  ],
  [
    45,
    "Ngir Mu fey ñi gëm tey jëf jëf yu yiw ci ngënéelam, nàkka Moom soppul yéeféer yi"
  ],
  [
    46,
    "Bokk na ciy kéemaanam, li Mu yónnée nglaw muy yëlé mbégté [taw] ak ngir Mu mosal léen dara ci yërmëndéem ak ngir gaal man a daw ci ndigëlam, ak ngir ngéen man a sàkku cciy xéewëlam ndax xeyna ngéen gërëm [séen Boroom]"
  ],
  [
    47,
    "Yónni, woon na Nu, lu la jiitu, ay yonnenta ci séeni xeet, ñu indil léen lay yu leer, tax na Nu mbugël ña weddi, te mu war ci Nun dimmëli way gëm ña"
  ],
  [
    48,
    "Yàlla Mooy Kiy yónni ngilaw mu jamba niir yi tasaare léen ci asamaan si ni mu ko neexe, dàggat ko ay xaaj, nga gis taw génn ci séen digënté, Mu sottil ko ñi Ko soob ciy jaamam, ñoom it ñu bég ca"
  ],
  [
    49,
    "Donte nekkoon na ñu lu jiitu [taw bi] wàcce ci séen kow, ñu naagu [defe ne dootu ñu am taw]"
  ],
  [
    50,
    "Seetlul jeexitu Yërmëndé Yàlla, ak ni Muy dundalaate suuf si ginnaaw bi mu bekooree, te noonu lay dekkale ñi dee, te Moom man Na lu ne"
  ],
  [
    51,
    "Waaye su Nu yónni woon ngilaw mu [wowal gàncax gi] ba mu gel,koon ginnaaw loolu di na ñu weddi [séen yërmëndé Boroom]"
  ],
  [
    52,
    "Te du yow yaay déggloo ñi dee, mbaa ñi tëx, woote bi, bu ñu dëddoo wone ginnaaw"
  ],
  [
    53,
    "Te it du yow yaay gindi ñi gumbë jëlé léen ci séen réer, te doo déggëloo ñu dul ñi gëm Sunuy kàddu , ñoom ñooy ñi wommatu"
  ],
  [
    54,
    "Yàlla Mooy ki léen bind [ngéen doore] ci néew doole, topp Mu jox léen doole, ginnaaw loolu, te it ginnaaw am doole, Mu delloo léen ci néew doole gu ànd ak bijjaaw, di na bind lu Ko neex ndax Moom aji xam la, ku am kàntan la [ci def lu Ko soob]"
  ],
  [
    55,
    "Bés bu Péncé ma taxawee, saay-saay ña di na ñu waat ne toogu ñu [ci àddina] ludul benna waxtu, noonu la ñu léen wëlbëtee"
  ],
  [
    56,
    "Ñi nga xam ne joxeef na léen xamxam ak ngëm daldi wax ne : toog ngéen [diir] bi téeré Yàlla bi ne [mooy tollook] bésub dekki, te bésu dekki baa ngi nii waaye yéen da ngéen xamul woon"
  ],
  [
    57,
    "Te bés boobu, ñi tooñ séen lay du léen jariñ dara te déet ñuy am ngant"
  ],
  [
    58,
    "Jox na Nu nit ci Alxuraan jii léebu bu ne te boo léen indiloon kéemaan , koon ñi weddi faw ñu wax : nekku léen ludul way caaxaan"
  ],
  [
    59,
    "Noonu la Yàlla téjé xolu ñi dul xam"
  ],
  [
    60,
    "Muñël, digéb Yàlla, lu dëggu la, koon ñi wóoluwul bu ñu tax nga oyofal [sa paspas]."
  ]
]