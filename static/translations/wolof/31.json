[
  {
    "id": 31,
    "city": "makkah",
    "name": {
      "translated": "Luqman",
      "transliterated": "Luqman",
      "codepoints": [
        1604,
        1602,
        1605,
        1575,
        1606
      ]
    },
    "ayahs": 34,
    "slug": "luqman",
    "translator": "Hamza Roberto Piccardo"
  },
  [
    1,
    "Alif Laam Miim"
  ],
  [
    2,
    "Lii kàdduy téeré bu xereñ bi la"
  ],
  [
    3,
    "Muy njub ak yërmëndé ñeel way rafetal ñi"
  ],
  [
    4,
    "mooy ñi nga xam ne di na ñu taxawal julli, di génné asaka, te ñoom da ñu wóolu ne àllaaxira [luy am la]"
  ],
  [
    5,
    "Ñooñu ñu ngi ci njub gu jógé ca séen Boroom, te ñoom ñooy ñi texe."
  ],
  [
    6,
    "Am na ci nit ñi, ñuy sóobu ci waxtaanu po, ngir ñu réerël [nit ñi] soreel léen yoonu Yàlla ci lu ñu amul xamxam, te da ñu koy yéjj,ñooñu ñeel na léen mbugël muy toroxale."
  ],
  [
    7,
    "Bu ñu jàngee ci séen kanam Sunuy kàddu, ñu dummóoyu ànd ak réyréylu, mel ni mosu ñu ko dégg, wàlla mel ni ab daaj dafa nekk ci séen nopp, yëgël léen mbugël mu metti."
  ],
  [
    8,
    "Ñi gëm tey jëf jëf yu yiw ñeel na léen àjjanay xéewlu."
  ],
  [
    9,
    "Da ñu fay béel, digéb Yàlla lu dëggu la, te Moom Mooy notaakoon bi di aji xereñ [ciy àttéem]"
  ],
  [
    10,
    "Moo bind asamaan yi, te amul kennu gu ñu man a gis te sàmpa Na ci suuf si tundu doj ngir mu bañ yëngëtu ànd ak yéen, Mu tasaare ci suuf si mala wu ne, Mu wàcce ndox mu jógé asamaan saxal ci bépp xeetu [gancax] wu tedd"
  ],
  [
    11,
    "Loolu mbindum Yàlla la, won léen Ma lan la ñu bind [ñi ngéen di jaamu] bàyyi Ko, déet ! ñi tooñ nekk na ñu cig réer gu bir"
  ],
  [
    12,
    "Joxoon na Nu Luxmaan xamxamu ràññee [ne ko] gërëmal Yàlla, te képp ku gërëm boppam la ko defal, ku weddi [na xam ne] Yàlla ku oomal la te yayoo cant"
  ],
  [
    13,
    "[Fàttalikul] ba Luxmaan waxee doomam, fekk mu di ko waar, ne ko : yow sama doom , bul bokkaale Yàlla [ak dara] bokkaale tooñ gu réy la"
  ],
  [
    14,
    "Dénk na Nu doomu Aadama, ñaari waajuram, yaayam ëmbë na ko, ànd ak coono ci kow coono, te di na am ñaari at doora fer, koon gërëm ma, gërëm sa ñaari waajur, ci Man ngéen di dellusi"
  ],
  [
    15,
    "Bu ñu la jiñee ci nga bokkaale Ma ak loo amul benn xamxam bu léen topp [ñoom ñaar], waaye na nga ànd ak ñoom ci mbiru àddina ciik rafetal, te na nga topp yoonu ka wommatu jëm ci Man, topp séen delluwaay ci Man la jëm, Ma xamal léen la ngéen daan def"
  ],
  [
    16,
    "[Luxmaan waxaat] yow sama doom nàkka moom [tooñeel] doonte dafa tollu ni peppu bàkket bu nëbbu ciw doj wàlla ci asamaan yi wàlla ci suuf si, Yàlla di Na ko indi, nàkka Yàlla ku lewet ku deñ ciy kumpa la"
  ],
  [
    17,
    "Yow sama doom na nga taxawal julli tey digle lu baax di tere lu bon, te ngay muñ lu la dal, nàkka loolu ci dogu la bokk"
  ],
  [
    18,
    "Bul di funkaŋkalu ci nit ñi, te bul di dox ci suuf si ànd ak réyréylu, Yàlla soppul képp kuy ngandagandalu di puukëréwu"
  ],
  [
    19,
    "Na nga teey ci sa dox suufeel sa bat ndax gën jaa sibu ciy baat baatu mbaam-àll-a"
  ],
  [
    20,
    "Ndax da ngéen gisul ne Yàlla tàggatal Na léen li nekk ci asamaan yi ak ci suuf si te Mu jotal ci yéen ay xéewëlam ci lu feeñ ak ci lu nëbbu, te am na ci nit ñi ñuy dàgge ci Yàlla ci lu àndul ak xamxam, wàlla njub wàlla téeré buy leerale"
  ],
  [
    21,
    "Bu ñu léen ne topp léen li Yàlla wàcce ñu wax : déedéet da nuy topp li nu fekk sunuy baay nekkon ca, ba sax bu fekkee ne seytaane dafa léen woo jëmé léen ci mbugëlu safara"
  ],
  [
    22,
    "Képp ku jébbël jëmmam Yàlla te moom muy kuy rafetal jëfam, xés na jàppa ci njàppu ga gën a dëgër, te ca Yàlla la mujju mbir yi nekk"
  ],
  [
    23,
    "Ku weddi, bu la weddeem naxari, ci Nun la séen déllusi jëm, te [bu boobaa] di na Nu léen xamal la ñu doon def nàkka Yàlla ku xam la li nekk ci dënnë yi"
  ],
  [
    24,
    "Di na Nu léen xéewël lu néew, topp Nu loruloo léen cik mbugël gu tal"
  ],
  [
    25,
    "Boo léen laajoon kan moo bind asamaan yi ak suuf si, koon faw ñu tontu ne Yàlla la, neell santa ñeel na Yàlla waaye la ëpp ci ñoom xamu ñu"
  ],
  [
    26,
    "Ñeel na Yàlla li nekk ci asamaan yi ak suuf si, nàkka Yàlla Moom ku oomal la ku yayoo cant la"
  ],
  [
    27,
    "Bu fekkoon ne li nekk ci suuf si ciy garab da ñu nekkoon ay xalima, géej gi nekk daa gu ñu dolli kemam juróom ñaari yoon, du ñu man a jéexal turu Yàlla, [su ñu ko doon bind], nàkka Yàlla notaakoon la ku xereñ la"
  ],
  [
    28,
    "Séen bind ak séen dekki [lu yómb Yàlla la] nikki bu doon benna bàkken rek, nàkka Yàlla aji dégg la aji gis la"
  ],
  [
    29,
    "Ndax da nga gisul ne Yàlla di Na dugël guddi ci bëcëg, di dugël bëcëg ci guddi, te Moo tàggat janta bi ak weer wi, ku ci nekk di daw jëm ci àppa bu ñu tudd, te Yàlla ku xam la li ngéen di def"
  ],
  [
    30,
    "Noonu la, ngir Yàlla Moom Mooy dëgg te ña ñuy jaamu bàyyi Yàlla neen la ñu te nàkka Yàlla Moom Mooy Ku kowe ki, Ku màgg ki"
  ],
  [
    31,
    "Ndax da nga gisul gaal guy daw ci géej ci xéewëlu Yàlla ngir Mu won léen ciy kéemaanam, nekk na ci loolu kéemaan ci bépp muñkat bu di santaakoon [xéewëlu Yàlla]"
  ],
  [
    32,
    "Bu léen ginnax gu [kowe ni tund] muuree ñu woo Yàlla, di Ko sellal diine ji, te bu Nu lééen musëlee ba ñu àgga ca jéeri ga, mu am ci ñoom ñu dig-dóomu [ci séen ngëm] te kenn du weddi Sunuy kàddu kudul woraakoon di weddiwaakoon"
  ],
  [
    33,
    "Éey yéen nit ñi, na ngéen ragal séen Boroom, te ngéen ragal bés boo xam ne baay du man al dara doomam, te it doom du amal njariñ baayam ci dara nàkka digéb Yàlla dëgg la, bu léen dundu àddina si wor, te it naxekat ba [seytaane] bu mu léen nax ci Yàlla"
  ],
  [
    34,
    "Nàkka Yàlla, Moo yor ca Moom xamxamu tukkité àddina, Mooy wàcce taw, te xam Na li nek ci ëmbu [jigéeni wérul] te benn bàkken xamul la muy am ëllëg, benn bàkken xamul it ci ban suuf lay deewee, nàkka Yàlla aji xam la, ku deñ la ci kumpa"
  ]
]