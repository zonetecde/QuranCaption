[
  {
    "id": 33,
    "city": "madinah",
    "name": {
      "translated": "The Combined Forces",
      "transliterated": "Al-Ahzab",
      "codepoints": [
        1575,
        1604,
        1571,
        1581,
        1586,
        1575,
        1576
      ]
    },
    "ayahs": 73,
    "slug": "al-ahzab",
    "translator": "Hamza Roberto Piccardo"
  },
  [
    1,
    "Éey yow yonnenta bi, na nga ragal Yàlla te bul topp yéeféer yi ak naféq yi, nàkka Yàlla nekk Na ku xam ku xereñ"
  ],
  [
    2,
    "Na nga topp li ñu la soloo mu jógé ca sa Boroom, nàkka Yàlla ku xam xéll la li ngéen di def"
  ],
  [
    3,
    "Na nga wéeru ci Yàlla, te Yàlla doy Na ndëgërlaay, ngéen fase [waxaale ca def naa la ni sama ndey] defu Nu ñu di séen ndey, te defu Nu it ñi ngéen jël doomoo léen, ñu nekk ni séen doom, loolu lu ngéen wax ci séen gémméñ doŋŋa la, te Yàlla dey wax dëgg te di gindee jëmé ci yoon wu jub wi"
  ],
  [
    4,
    "Yàlla defalul nit ñaari xol ci dënnam , te it séen jabar yi ngéen fase [waxaale ca def naa la ni sama ndey] defu Nu ñu di séen ndey, te defu Nu it ñi ngéen jël doomoo léen, ñu nekk ni séen doom, loolu lu ngéen wax ci séen gémméñ doŋŋa la, te Yàlla dey wax dëgg te di gindee jëmé ci yoon wu jub wi"
  ],
  [
    5,
    "Na ngéen léen woo ci séen turu baay, looloo gën a màndu ca Yàlla, boo léen xamul séen baay na ngéen léen jàppe ni séen doomi ndey ci diiné ji ak séen xarit, waaye amu léen bàkkaar ci li ngéen juum, waaye [am ngéen ko] ci la séen xol tey jublu ca, te Yàlla nekk najéggëlaakoon di jaglewaakoon"
  ],
  [
    6,
    "Yonnenta bee gën a yay way gëm ñi, ci séen bopp, tey jabaram séen ndey la ñu te it boroomi jegeñaale ku ci nekk yaa gën a yay ci sa moroom, ci téeré Yàlla bi, [ci lu jëm ci dono], gën ci yay yeneen jullit yi ak way gàddaay [ya ca Medin] ndeem du da ngéen defal séen xarit terànga loolu nekk na ca téeré ba la ñu bind [Lawil Maxfuus]"
  ],
  [
    7,
    "[Fàttalikul] ba Nu fasante kóllëré ci yonnenta yi, ak yow, ak Nóohin ak ibraaiima ak Muusaa ak Iisaa doomi Maryaama, te Nu fasanteek ñenna ci ñoom kóllëré gu dëgër"
  ],
  [
    8,
    "Ngir Mu laaj way dëggu ña lu aju ci séen dëggu googu, te Mu dig yéeféer yi mbugël mu metti"
  ],
  [
    9,
    "Éey yéen nit ñi, fàttaliku léen xéewël gi léen Yàlla defal ba léen ab lél songee te Nu yónnée ngilaw ak ab lél bu ngéen gisul, te Yàlla nekk na ku xam xéllë li ngéen di def"
  ],
  [
    10,
    "Ba ñu léen féetée kow ak suuf, te séen bët ya jéng, séen xol ya yéeg ba ca séen put ya te ngéen am ci Yàlla njort yu ñaaw"
  ],
  [
    11,
    "Foofa nattoof na way gëm ña, te yëngëléef na léen yëngël gu tar"
  ],
  [
    12,
    "[Fàttalikul] ba, naaféq ya waxee ak ñi feebar nekk ci séen xol, ne Yàlla ak yonnenta bi digu nu ludul kor"
  ],
  [
    13,
    "Ak ba mbooloo ci ñoom waxee : yéen waa Medina amu léen fi saxuwaay dellu léen, mu am kurél ci ñoom bu diisook yonnenta bi [tàggu] ko, ne sunu néeg yi saŋewu ñu, te ñàkku ñu woon saŋewu, bëggu ñu woon ludul daw"
  ],
  [
    14,
    "Bu ñu léen songoon jaare ca goxi [Medina] topp [noon ya] laaj léen ñu dellu ci kéeféer, koon di na ñu ko def , te koon du ñu fa saxati ludul lu néew [Yàlla mbugël léen]"
  ],
  [
    15,
    "Te fasante woon na ñu kóllëré ak Yàlla, lu jiitu loolu, ne du ñu daw joxe ginnaaw, te kóllëré Yàlla lu ñuy laaj la."
  ],
  [
    16,
    "Neel daw du léen jariñ dara ndéem da ngéen di daw dee mba ñu rey léen te deefu léen dundëloo [ci àddina] ludul lu néew"
  ],
  [
    17,
    "Neel ana kan moo léen man a musël ci Yàlla, bu léen bëggée teg lu bon, wàlla Mu bëggë léena yërëm, te manu ñoo am ginnaaw Yàlla ku léen yiir walla dimmëli"
  ],
  [
    18,
    "Yàlla xam na, ba noppi, ñay gàlankoor [nit ña] ci yéen, ak ñay wax séeni mbokk : kaay léen ci nun te du ñu dem ca xeex ba ludul lu néew [ci ñoom]"
  ],
  [
    19,
    "Ñuy nay ci lu jëm ci yéen ba bu am njàqare dikkée nga gis léen, ñuy nég gësndaku ci yow di wëndéel séni bët mel ni ku dee song, te bu njàqare gi wéyée, ñuy fésal ci yéen làmmeñ wu ñaw, tey nay ci def lu baax, ñooñu gëmu ñu , Yàlla di Na neenal séeni jëf, te loolu nekk na lu yómb Yàlla"
  ],
  [
    20,
    "Ñuy defe ne ña lëkkóowoon [di xeexak jullit ñi] demu ñu, te sax way lëkkóo ña, bu ñu déllusi woon, di na ñu ne siiw wëndéelu ji [ca àll ba] ànd ak sàmma ya, tey laaj ci séeni mbir, te bu ñu nekkoon ci séen biir it du tax ñu xare ludul cik ngistal"
  ],
  [
    21,
    "Am ngéen ci yonnenta bi royukaay gu rafet ñeel ku yaakaar Yàlla ak bés Péncé ma, tey tudd Yàlla lu bari"
  ],
  [
    22,
    "Ba way gëm ña gisee way lëkkoo ña, da ñu wax ne : lii mooy li ñu Yàlla ak yonnentaam digoon, te Yàlla ak yonnentaam wax na ñu dëgg te [gis séen noon yooyu] yokkul léen ludul ngëm ak njébbëlu"
  ],
  [
    23,
    "Ci way gëm ñi am na ci ay góor ñu matal kóllëré ga ñu fasaanteek Yàlla ba tax na am na ci ñoom ñu séen yaakaar faju, am na ci ñuy xaar te soppi wu ñu dara ci séen pas-pasu ngëm"
  ],
  [
    24,
    "Tax na Yàlla di Na fey way dëggël ña séen dëggu, te mbugël naaféq ya su Ko soobe, mbaa Mu jéggël léen, nàkka Yàlla nekk Na jéggëlaakoon di jàglewaakoon ba"
  ],
  [
    25,
    "Yàlla delloo Na yéeféer ya ñu ànd ak séen mer, amu ñu la ñu bëggoon, Yàlla fegal Na jullit ña ab xare te nekk Na ku am kàntan tey notaakoon"
  ],
  [
    26,
    "Génné Na ñi doon dimmëli [yéeféer ya] te bokk ci ñoñ-téeré, ca séen saŋe ya, Mu sànni tiit ca séen xol ya, tax ngéen rey ñenna ñi, jàppa ñeneen ñi"
  ],
  [
    27,
    "Mu donole léen séen suuf ak séeni kër, ak séen alal, ak suuf soo xam ne séeni tànk dëggu fa te Yàlla am Na kàntan ci def lu ne."
  ],
  [
    28,
    "Éey yow yonnenta bi neel say jabar ndéem da ñu bëgg dundu àddina ak taaram kaay léen ma jox léen xéewël [gi ngéen bëgg] te ma bàyyi léen [ngéen dem] bàyyi gu rafet"
  ],
  [
    29,
    "Waaye boo léen bëggée Yàlla ak yonnentaam ak këru àllaaxira [na ngéen xam ne] Yàlla dig Na way rafetal ñi ci yéen pey gu màgg"
  ],
  [
    30,
    "Yéen jigéenu yonnenta bi ku ci def lu ñaaw ci yéen ci bu fés, di na ñu ful mbugëlam ñaari yoon, te loolu nekk na lu yómb Yàlla"
  ],
  [
    31,
    "Ku ci jaamu Yàlla te [topp] yonnentaam, ci yéen, te mu def jëf yu yiw di na Nu ko jox peyam ñaari yoon, te dig Na Nu ko wërsëg wu tedd"
  ],
  [
    32,
    "Yéeni jigéenu yonnenta bi nekku léen ñu yam ak kenn ci jigéen ñi, ndéem ragal ngéen Yàlla, bu léen nooyal wax ba [góor] ñi feebar nekk ci séeni xol yaakaar [dara ci yéen], dee léen wax, wax ju yiw"
  ],
  [
    33,
    "Na ngéen sax ci séeni néeg te bu léen di wonewu, na ñu daan wonewoo ci jamano réer gu jëkk ga, dee léen taxawal julli, di génné asaka te ngéen topp Yàllaak yonnentaam, Yàlla bëggul ludul Mu setal léen ci sobe yéen waa kër [yonnnta bi] te Mu laabal léen laab gu mat"
  ],
  [
    34,
    "Te na ngéen fàttaliku li ñuy jàng ci séen néeg yi ci waxu Yàlla ak sunna, nàkka Yàlla ku lewet la te deñ ci kump"
  ],
  [
    35,
    "Nàkka way wommatu yu góor yi ak yu jigéen yi, ak way gëm yu góor ak yu jigéen yi, ak jaamukatu Yàlla yu góor ak yu jigéen yi, way dëggu yu góor yi ak yu jigéen yi, way muñ yu góor yi ak yu jigéen yi, way toroxlul Yàlla yu góor yi ak yu jigéen yi ak way saraxe yu góor yi ak yu jigéen yi, woorkat yu góor yi ak yu jigéen yi, ak ñi bari li ñuy tudd Yàlla ci góor ñi ak ci jigéen ñi Yàlla xaroo na léen njéggël ak pey gu réy"
  ],
  [
    36,
    "Yéllul ci way gëm wu góor wàlla wu jigéen mu am lu muy tànna ci séen mbir, fekk Yàlla ak yonnentaam àtte Na ñu ba noppi, képp ku moy Yàlla ak yonnentaam, réer na, réer gu bir"
  ],
  [
    37,
    "[Fàttalikul] ba nga waxee ka Yàlla xéewël, te yow it nga xéewël ko, ne ko : jàppal sa jabar ngir sa bopp, te nga ragal Yàlla, te nga nëbb ci sa xol lu Yàlla nara feeñal, nga ragal nit ñi te Yàllaa gën a yay ci nga ragal Ko, ba Zaydu amatul soxla ci [jabaram] mey na Nu la ko jabar, ndax du nekk aw tiis ci jullit ñi, ñu séy ak [jigéen] ñoo xam ne ñi ñu jàppe doom [te juru ñu léen] ñoo léen fase ngir doyal ci ñoom , te ndigëlu Yàlla luy jëfu  la."
  ],
  [
    38,
    "Amul benn tiis buy tegu ci kow yonnenta bi, ci lu ko Yàlla daganal, loolu [méngóo naak] aada Yàlla ci ñi wéy lu jiitu, te mbiru Yàlla dogal gu dogu la"
  ],
  [
    39,
    "Ñoom ñi daan jottali yónnëntu Yàlla, te ragal Ko, te ragalu ñu kenneen kudul Moom te Yàlla doyna ci nàtta [jëfu jaamam yi]"
  ],
  [
    40,
    "Muhammadu nekkul baayi kenn ci séen góor ñi waaye yonnentu Yàlla la di aji mottali yi, te Yàlla nekk Na Ku xam yëf yépp"
  ],
  [
    41,
    "Éey yéen way gëm ñi tudd léen Yàlla tudd gu bari"
  ],
  [
    42,
    "Te ngéen di Ko sàbbaal subë ak ngoon"
  ],
  [
    43,
    "Moom [Buur] biy julli ci yéen , aki malaakaam ngir Mu génné léen cik lëndëm jëmé léen ci leer, te nekk Na ci way gëm ñi jagleewaakoon."
  ],
  [
    44,
    "Séen nuyyoo bés ba ñuy dajeek Moom mooy : jàmma ! te xaroo Na léen pey gu tedd"
  ],
  [
    45,
    "Éey yow yonnenta bi Nun yónni na Nu la nga nekk seede, di aji bégël ak aji ragal loo"
  ],
  [
    46,
    "Te ngay woote jëmé ci Yàlla , ci ndigëlam te ngay niitukaay buy leerale"
  ],
  [
    47,
    "Te na nga bégël way gëm ñi [ci nga xamal léen ne] ñeel na léen ngënéel yu réy, yu jógé ca Yàlla"
  ],
  [
    48,
    "Te bul topp yéeféer yi ak naaféq yi, bul faale séen lor, te nga wéeru ci Yàlla, Yàlla doy Na wééeruwaay"
  ],
  [
    49,
    "Éey yéen way gëm yi boo léen tàkke jigéen yu di way gëm, topp ngéen fase léen, te jotu léen léen laal, koon amu léen [sañsañ] ci jàppa loo léen idda wu ñu wara iddawoo, te na ngéen léen jox neexal te ngéen bàyyi léen [ñu dem] bàyyin gu rafet"
  ],
  [
    50,
    "Éey yow yonnenta bi Nun daganal na Nu la say jabar yi nga joxoon séen can ak jéebéer yi la Yàlla xéewëlé [ci xare], ak doom yu jigéen yu sa baay-tëx, ak doomu sa bàjjen ak doomu sa nijaay ak yu sa ndey-tëx ak way gëm ju mey boppam yonnenta bi, ndéem yonnenta bi bëgg na koo tàkk, muy loo jagoo yow doŋŋ, te jullit ñi bokku ñu ci, xam na Nu li Nu léen teg ci séen jabar ak jaam ya ñu moom, ngir tiis baña nekk ci yow, te Yàlla nekk Na jéggëlaakoon di jaglewaakoon."
  ],
  [
    51,
    "Amul dara lu ñaaw ci nga yiixe, mbaa nga tàppu jëmé ci yow, ku la neex ci [say jabar] ak ci nga sàkku waat ku la neex ci ñi nga beroon, looloo gën a jigeñ seral séen xol, ak ñu baña am naqar, te ñu bég ci li nga léen di jox ñoom ñépp, te Yàlla xam Na li nekk ci séen xol, te nekk Na ku xam ku lewet"
  ],
  [
    52,
    "Daganul ci yow yeneen jigéen ginnaaw si tey, te it doo bàyyi kenn ci say jabar wotte kook kenneen doonte ku am taar bu la yéem la, ginnaaw jaam boo moom, te Yàlla nekk Na kuy fuklu yëf yépp"
  ],
  [
    53,
    "Éey yéen way gëm ñi bu léen di dugg ci néegu yonnenta bi, ludul da ngéen ci am ndigël ci ñu woo léen ci lekk, ci lu àndul it ak toog di xaar [lekk wi], waaye bu ñu léen woowee, dugg  léen te boo léen lekkee ba noppi, tas léen, bu léen fa toog di waxtaan, ndax loolu dey nekk luy lor yonnenta bi, te di na am kersa [ci xamal léen ko] te Yàlla amul kersa ci [wax] dëgg, te boo léen di laaj jëfendukaay [ay jabaram] laaj léen ko fekk ngéen nekk ci ginnaaw ab kiiraay, looloo gën a laab ci séen xol ak ci séen xol [ñoom jabar ya] te waru léen lor yonnentu Yàlla bi, te it bu léen tàkk mukk ay jabaram, ginnaawam [bu fi jógée] loolu nekk na ci Yàlla [ñaawtéef] gu réy"
  ],
  [
    54,
    "Boo léen feeñalee lenna mbaa ngéen nëbbë ko [xamu léen ne] Yàlla xam na lépp"
  ],
  [
    55,
    "Amul lu ñaaw ci ñoom [jabari yonnenta bi] ci [ñu feeñ]  ci lu àndul ak kiiraay ci [kanamu] séen baay, ak séen doom, ak séen doomu doomu ndey yu góor séeni doomu doomu ndey yu jigén, ak séeni jigéen, ak séeni jaam, te na ñu ragal Yàlla te nàkka Yàlla seede la ci lu nekk"
  ],
  [
    56,
    "Yàlla aki malaakaam ñu ngiy julli ci yonnenta bi, éey yéen way gëm yi julli léen ci moom te ñaanal ko jàmma ju yaa"
  ],
  [
    57,
    "Nàkka ñiy lor Yàlla ak yonnentaam, Yàlla soril Na léen yërmëndéem ci àddi na ak ca àllaaxira te xaroo Na léen mbugël muy toroxale"
  ],
  [
    58,
    "Ñiy lor way gëm yu góor yi, ak yu jigéen yi ci lu àndul ak ñu tooñ léen, ñooñu yanu na ñu ñaawtéef ak bàkkaar bu réy"
  ],
  [
    59,
    "Éey yow yonnenta bi waxal sy jabar, ak say doom yu jigéen, ak jigéenu way gëm ñi, na ñu wàcce ci séen kow séen muuraay, looloo gën a jigeñ  ñu man léen a xàmmee ba bañ léen lor te Yàlla nekk Na jéggëlaakoon di jàglewaakoon"
  ],
  [
    60,
    "Ca dëgg bu naaféq yi ak ñi feebar nekk ci séen xol ak way yàqa yi nekk ci biir Medin, bàyyiwul yi ñuy def, faw di na Nu la xiirtal ci ñoom [nga sàdd léen] topp dootu ñu dëkk ak yow ludul diir bu néew , ci biir [Medin]"
  ],
  [
    61,
    "Ñu nekk ñu ñu rëbb, fu ñu léen fekk jàppa léen rey léen bu baax"
  ],
  [
    62,
    "[Noonoo di] aada Yàlla ca ña wéy bu jëkk, te doo léen fekk soppiku ci aada Yàlla"
  ],
  [
    63,
    "Nit ñaa ngi lay laaj lu jëm ci waxtuw tukkité àddina, neel, xamxamam nekkul fenn fudul ca Yàlla, te ku la xamal, waxtu woowu xeyna jigeñ na"
  ],
  [
    64,
    "Yàlla soreel na yéeféer yi yërmëndéem te xaroo Na léen safara sa tudd Saiir"
  ],
  [
    65,
    "Da ñu fay béel ba faw te du ñu am aji wottu , du aji ndimmëli léen"
  ],
  [
    66,
    "Bés ba ñuy wëlbëti séen kanam ci biir safara si di na ñu wax, aka neexoon mu fekk nu nekkoon ñu topp Yàlla topp yonnenta bi"
  ],
  [
    67,
    "Ñu naan , Yow sunu Boroom, nun da nu toppoon sunuy sanga ak sunuy mag, ñu réerloo nu yoon wu jub wi"
  ],
  [
    68,
    "Sunu Boroom jox léen mbugël mu fulu ñaari yoon, te nga rëbb léen rëbb gu mag"
  ],
  [
    69,
    "Éey yéen way gëm yi , bu léen mel ni ñi loroon Muusaa te Yàlla setal ko ca la ñu doon wax, te mu nekk ca Yàlla ku ñu fonk"
  ],
  [
    70,
    "Éey yéen way gëm yi, ragal léen Yàlla, te ngéen di wax, wax ju jub"
  ],
  [
    71,
    "[koon] Yàlla yéwénël séeni jëf, te jéggël léen séeni bàkkaar, te ku topp Yàlla ak yonnentaam texe na texe gu màgg"
  ],
  [
    72,
    "Nun gaaral na Nu kóllëré ga waa asamaan yi ak waa suuf si ak waa tundu doj yi, ñu bañ koo gàddu, ñu ragal ko, nit nangu koo gàddu, te moom nekk na tooñaakoon, di ku réer"
  ],
  [
    73,
    "Ngir Yàlla mbugël naaféq yu góor ña ak yu jigéen ña, ak way bokkaale yu góor ña ak ñu jigéen ña te Yàlla nangu tuubu way gëm yu góor ña ak ñu jigéen ña te Yàlla nekk Na jéggëlaakoon di jàglewaakoon."
  ]
]