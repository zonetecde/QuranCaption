[
  {
    "id": 36,
    "city": "makkah",
    "name": {
      "translated": "Ya Sin",
      "transliterated": "Ya-Sin",
      "codepoints": [
        1610,
        1587
      ]
    },
    "ayahs": 83,
    "slug": "ya-sin",
    "translator": "Hamza Roberto Piccardo"
  },
  [
    1,
    "Yaa Siin"
  ],
  [
    2,
    "Giñ Naa ci Alxuraan ju xereñ ji"
  ],
  [
    3,
    "Yow bokk nga ci ñi ñu yónni"
  ],
  [
    4,
    "[ñuy gindée teg ñi] ci yoon wu jub wi"
  ],
  [
    5,
    "Lu ñu wàcce la, mu jógé ca Notaakoon bi di Jàglewaakoon bi"
  ],
  [
    6,
    "Ngir mu yee nit ñoo xam ne séeni baay kenn mosu léen a waar, ba tax ñu nekk ñu sàggan"
  ],
  [
    7,
    "Te àtte ba dal na li ëpp ci ñoom, tax na du ñu gëm"
  ],
  [
    8,
    "Nun def na Nu ci séeni loos ay gax yu jàlla ba ci séeni sikkim, ñu nekk ñu ñu téenël"
  ],
  [
    9,
    "Def na Nu ci séen kanam ab digëlé ak ca séen ginnaaw ab digëlé, Nu muur léen tax na du ñu gis"
  ],
  [
    10,
    "Nga waar léen ak nga ñàkka léen a waar moo yam ci ñoom, du ñu gëm"
  ],
  [
    11,
    "Na nga waar rekk ki topp Alxuraan, te ragal Yërëmaakoon bi, ci kump, bégëlé ko njéggël ak péy gu tedd"
  ],
  [
    12,
    "Nàkka Nun Nooy dundëlaat ñi dee te di na Nu bind jëf ya ñu jiitël [ci séen dund] ak séeni jéexit, te lu nekk tàkk na Nu ko ci téeré bu leer"
  ],
  [
    13,
    "Jox léen léebu waa dëkk ba, ba léen yonnenta ya dikkëlée"
  ],
  [
    14,
    "Ba Nu léen yónnée ñaari [ndaw], ñu weddi ñoom ñaar ñépp, Nu dëgërël léen akub ñatteel ñu wax léen, nàkka nun ñu ñu yónni ci yéen la nu"
  ],
  [
    15,
    "Ñu [tontu ne] nekku léen ludul ay nit ni nun, Yërëmaakoon bi wàccewul dara, nekku léen ludul ay fenkat"
  ],
  [
    16,
    "Ñu ne sunu Boroom xam Na ne nun ñu ñu yónni ci yéen la nu"
  ],
  [
    17,
    "Te dara waru nu ludul jottali gu bir"
  ],
  [
    18,
    "Ñu ne nun dey gaafu na nu ngir yéen, boo léen ,bàyyiwul [séen waare gi] di na nu léen jam ay xeer, te mosal léen mbugël mu metti."
  ],
  [
    19,
    "Ñu tontu ne séen gaaf, mu ngi ci yéen , ndéem waareef na léen, déet yéen daal ay yàqakat ngéen"
  ],
  [
    20,
    "Noonu góor gu jógé ca fa gën a sore ca dëkk ba, di daw ba aksi, ne léen yéen samay nit topp léen yonnenta yi"
  ],
  [
    21,
    "Topp léen ñi léen laajul pey te ñoom ñu jub la ñu"
  ],
  [
    22,
    "Lu ma nekkal ci baña jaamu Ki ma bind te ci Moom ngéen di dellu"
  ],
  [
    23,
    "Ndax da may bàyyi Yàlla , di jaamu ay xérëm, yoo xam ne, suma Yërëmaakoon bi nammoon teg loorànge séen ràmmu du ma jariñ dara te du ñu ma man a xettali"
  ],
  [
    24,
    "[Su ma ko defoon] koon ma nekk cik réer gu bir"
  ],
  [
    25,
    "Man gëm naa séen Boroom koon déglu léen ma [seede léen ma yéen yonnenta yi]."
  ],
  [
    26,
    "[Ñu rey ko, tax na] waxeef na ko dugël ci biir Àjjana, mu ne : éy aka neexoon samay nit xam [li ma nekke]"
  ],
  [
    27,
    "Ci li ma sama Boroom defal cik njéggël te boole ma ca ña ñu teral"
  ],
  [
    28,
    "Ginnaawam wàcce wu Nu cay nitam benn lél gu jógé asaman, nekku Nu woon di aji wàcci [ab lél]"
  ],
  [
    29,
    "Benna xaacu rekka [jib] ñu di way dee"
  ],
  [
    30,
    "Céy yàqule di na dal Samay jaam [yi weddi séen yonnenta], ab yonnenta du léen dikkël te nekku ñu di ko ñaawal"
  ],
  [
    31,
    "Ndax da ñu gisul, ni maas yi Nu alag baree, lu léen jiitu, ciy xeet te ñoom [wéy na ñu] dootu ñu dellusi ci ñoom"
  ],
  [
    32,
    "Te ñoom ñépp, mboole séen di na Nu léen teewal ci sunu kanam"
  ],
  [
    33,
    "Te kéemaan ñeel na léen, ci suuf su dee [wow koŋ] Nu dundël ko [ak taw] te génné cay pepp ñuy ca lekk"
  ],
  [
    34,
    "Nu def ci suuf si ay tool yu am tàndarma ak reseñ, te Nu bàllal ca ay bëtu ndox"
  ],
  [
    35,
    "Ngir ñu lekk ciy meññentaam ak ci lu ñu liggéey ak séeni yoxo ndax da ñu dul gërëm [séen Boroom]"
  ],
  [
    36,
    "Màgg na sellug ki bind ñaar ñaar ci xeet wu ne, ci liy sax ci suuf si ak ci séen bopp ak ci loo léen xamul"
  ],
  [
    37,
    "Te it tektal la ci ñoom ni ñuy noccee guddi génné ko ci bëcëg, ñu nekk ñoom cik lëndëm"
  ],
  [
    38,
    "Te janta baa ngiy daw jëm ca saxuwaayam, loolu nàttale la bu Notaakon bi di aji xam"
  ],
  [
    39,
    "Te weer wi nàttaleel na Nu ko ay wàccuwaay, ba ba muy dellu mel ni cëggu tàndarma gu màgget"
  ],
  [
    40,
    "Jàppandiwul ci jànta bi muy jot weer wi te it guddi du jiitu bëcëg,ñoom ñépp ku nekk a ngiy daw ci yoon [wu ñu ko rëddël]"
  ],
  [
    41,
    "Te it tektal la ci ñoom ci li Nu yanu woon séeni sét ca gaal ga feesoon della"
  ],
  [
    42,
    "Nu bindël léen yu ni mel yu ñuy war"
  ],
  [
    43,
    "Bu Nu neexoon Nu labal léen te koon du ñu am ku léen xettali te deefu léen musël"
  ],
  [
    44,
    "ludul ci yërmëndé gu jógé ci Nun, ak xéewël [gu Nu léen defal] ba cib àppa"
  ],
  [
    45,
    "Bu ñu léen waxee ragal léen [mbugël] mi nekk ci séen kanam ak ci séen ginnaaw, xeyna koon ñu yërëm léen"
  ],
  [
    46,
    "Du ñëw ci ñoom ay kàddu ciy kàddu séen Boroom te dëddu wu ñu ko"
  ],
  [
    47,
    "Bu ñu léen waxee joxe léen ci léen Yàlla wërsëgël, ñi weddi waxak way gëm ña ne léen ndax da nuy dundël koo xam ne bu neexoon Yàlla Mu dundël ko, nekku léen yéen ludul cik réer gu bir"
  ],
  [
    48,
    "Ñu naan kaña la dig boobu [di aksi], ndéem ñu dëggu ngéen"
  ],
  [
    49,
    "Xaaru ñu fi ludul benna xaacu bu léen sàdd fekk ñoom ñuy xulóo"
  ],
  [
    50,
    "[Bu boobaa] du ñu man a dénkaane te du ñu man a dellu ca séeni mbokk"
  ],
  [
    51,
    "Ñu wol ca bufta ba [ñaareelu wol] ñu génn ci séen bàmmeel jëm ca séen Boroom"
  ],
  [
    52,
    "Ñu naan ngàlla nun, kan moo nu dekkal ci sunuy bàmmeel, lii mooy li nu Yërëmaakoon bi digoon, yonnenta ya waxoon na ñu dëgg"
  ],
  [
    53,
    "Du jib ludul benna xaacu, ñoom ñépp ñu teew Sunu kanam"
  ],
  [
    54,
    "Tey deesul tooñ ci dara benn baken, te deesu léen fey ludul la ngéen nekkoon di ko def"
  ],
  [
    55,
    "Nàkka , ñiy dëkk Àjjana , di na ñu nekk ci bés bi cim mbéx mu doy soxla"
  ],
  [
    56,
    "Ñoom ak séeni jabar di na ñu nekk ciy ker di way jaaxaan ci séen kow lal"
  ],
  [
    57,
    "Di na ñu fa am ay meññent ak lu ñu xemmeem"
  ],
  [
    58,
    "[Ñuy dégg] kàddu jàmma bu jógé ca Boroom buy jàglewaakoon"
  ],
  [
    59,
    "[Ñu ne saay saay ña] Ay ca xàjjiku léen tey [beru léen fëlé] yéen saay-saay yi"
  ],
  [
    60,
    "Ndax digëlu Ma léen woon yéen doomu Aadama yi, nebu léen jaamu seytaane, nàkka moom séen noon bu bir la"
  ],
  [
    61,
    "Ak ne léen, jaamu léen Ma, looloo di yoon wu jub wi"
  ],
  [
    62,
    "Réerël na mbooloo mu bari, ndax da ngéen nekkul woon di xellu"
  ],
  [
    63,
    "Lii moodi safara bi ñu léen tëkkóo woon"
  ],
  [
    64,
    "Séndëlu léen ci, bésub tey ngir li ngéen daan weddi"
  ],
  [
    65,
    "Tey jii da Nuy téj rap séen gémmeñ, séeni yoxo di wax ak Nun, séeni tànk di seede ci li ñu doon fàggu"
  ],
  [
    66,
    "Bu Nu neexoon Nu marmaral séeni bët [gumbëloo léen] ñuy jëkkëntée sóobu ca yoon wa te koon nan la ñuy gise"
  ],
  [
    67,
    "Bu Nu neexoon Nu déj léen ci bëréb, ba du ñu man a dem du ñu man a dellu"
  ],
  [
    68,
    "Ku Nu guddël fanam di na Nu wàññi mbindam [delloo ko cik néew kàntan], ndax de ngéen dul xellu"
  ],
  [
    69,
    "Jàngalu Nu ko [Moom yonnenta bi] fenta woy, yellul ci moom, waru ko ludul di fàttali [nit ñi séen Boroom] ak jàngale gu wér [kàdduy Boroom bi]"
  ],
  [
    70,
    "ngir mu waar ku [xolam di] dund ak ngir dogal ba dëggu [dal] ci kow yéeféer ya"
  ],
  [
    71,
    "Ndax da ñu gisul ne Nun bindël na Nu léen ak Sunuy yoxo ay juri kër yu ñu moom"
  ],
  [
    72,
    "Nu tàggatal léen [juri kër yooyu] ba mu am ci yu ñuy war, ak yu ñuy lekk"
  ],
  [
    73,
    "Te dina ñu ci jëlé ay njariñ, ak lu ñu naan ,ndax da ñu dul gërëm [séen Boroom]"
  ],
  [
    74,
    "Ñuy jaamu, bàyyi Yàlla, ay xérëm, ngir [yaakaar] ndimmël ci ñoom"
  ],
  [
    75,
    "Du ñu léen man a dimmëli te sax da ñuy nekk ñu ñuy teewal [ñu firndéel séen tuumë]"
  ],
  [
    76,
    "Bu la séen wax naxari, Nun xam na Nu la ñuy nëbb ak la ñuy feeñal"
  ],
  [
    77,
    "Ndax nit dafa gisul ne, Nun bind na Nu ko cim toxanta te moom muy aji tar xulóo"
  ],
  [
    78,
    "Muy Nu sàdd kàdduy léebu, te fàtte mbindam, mu naan kan mooy dundëlaat ay yax yu fënëx"
  ],
  [
    79,
    "Neel di na ko dundëlaat ka ko sosoon, jëkk koo nekkal [jëlé ko ci neen] te Moom aji xamla mbindin bu nekk"
  ],
  [
    80,
    "Mooy ki léen jox safara su jógé ci garab gu tooy ngéen di ci taal"
  ],
  [
    81,
    "Ndax ki bind asamaan yi ak suuf si cik kàntan manul bind lu mel ni ñoom, axakañ Mooy aji bind ji aji xam"
  ],
  [
    82,
    "Mbiram nekkul ludul bu nàmmee dara dafa ko naan nekkal mu nekk"
  ],
  [
    83,
    "Koon sellam ga màgg na Moom Mi téyé ciy yoxoom moomeelu lépp te ci Moom ngén di dellu."
  ]
]