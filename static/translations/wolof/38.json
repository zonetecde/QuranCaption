[
  {
    "id": 38,
    "city": "makkah",
    "name": {
      "translated": "The Letter \"Saad\"",
      "transliterated": "Sad",
      "codepoints": [
        1589
      ]
    },
    "ayahs": 88,
    "slug": "sad",
    "translator": "Hamza Roberto Piccardo"
  },
  [
    1,
    "[Giñ Naa] ci Alxuraan bi di boroom fàttali"
  ],
  [
    2,
    "ca dëgg ñi weddi da ñu nekk ci joomlu ak juuyoo"
  ],
  [
    3,
    "Bari na li Nu alag ciy maas, lu léen jiitu, ñu doon yuuxu [ngir bëgg ndimmëli] te fekk booba sàkku ndimmël wees na"
  ],
  [
    4,
    "[Yéeféeri Màkka] yéemu na ñu ci mu am ku bokk ci ñoom dikk ci ñoom di léen waar, ñu naan kii jibar bu dib fenkat la"
  ],
  [
    5,
    "ndax da fa bëgg def yàlla yi nekk benna Yàlla doŋŋ ? loolu mbir mu yéemé la."
  ],
  [
    6,
    "Séen njiit ya, dem te naan léen : dem léen te sax ci séen yàlla yi, lëlé nekkul ludul lu ñu nàmma [saxal]"
  ],
  [
    7,
    "mosu noo dégg lu ni mel ci diinée ji mujje, lii nekkul ludul lu ñu fent"
  ],
  [
    8,
    "ndax ci moom rekk la Alxuraan wàcce ci sunu biir ? déet ñoom daal da ñu nekk cik sikki-sàkka ci Sama Alxuraan, deet ! da ñu mosagul Sama mbugël !"
  ],
  [
    9,
    "Am da ñu yore ndambu yërmëndé sa Boroom Mi di aji not ji, di aji meye ji."
  ],
  [
    10,
    "Am ñoo moom nguuru asamaan yi ak suuf si ak li nekk ci séen digënté, koon na ñu yéeg ca yoon ya [jëm goxu asamaan ya]"
  ],
  [
    11,
    "[bu ñu defeeb] lél jàppo, fii sax la ñu léen di faagaale"
  ],
  [
    12,
    "Lu léen jiitu, nitu Nóohin, ak waa Aad ak Fir-Awna boroomi daaj, weddiwoon na ñu"
  ],
  [
    13,
    "ak waa Samuud, ak nitu Lóot, ak waa gol ba, ñooñu ñooy kurél [ya weddiwoon]"
  ],
  [
    14,
    "Amul ci ñoom ñu weddiwul yonnenta ya, tax ñu yayoo Sama mbugël"
  ],
  [
    15,
    "Ñii nak [waa Màkka] xaaru ñu ludul benna xaacu doŋŋ budul am baamtu"
  ],
  [
    16,
    "Ñu naan : yow sunu Boroom gaawalal ci nun sunu cër [ci mbugël] balaa bésu nàtta ba [jëfu nit ñi]"
  ],
  [
    17,
    "Muñël la ñuy wax te nga fàttaliku Sunu jaam ba Daawuuda, boroom kàntan , moom delluwaakoon la [ci Boroomam]"
  ],
  [
    18,
    "Nun tàggat na Nu tundu doj yi ñu ànd ak moom di sàbbaa subaak ngoon"
  ],
  [
    19,
    "njanaaw yi it fànga na ñu léen , ñu ànd ak ñoom ñépp di way dellu [ca séen Boroom]"
  ],
  [
    20,
    "Dëgërël na Nu nguuram te mey ko xamxamu ràññee, te mey ko xereñ ci man àtte"
  ],
  [
    21,
    "Ndax, xewxewu way xulóo ña, aksi na ci yow, ba ñu jéggee saxettu jullikaay ba"
  ],
  [
    22,
    "Ba ñu aksee ca Daawuuda, te mu tiit ngir ñoom , ñu ne ko bul ragal, ñaari xullóowaale la nu, kenna ki tooñ na kenneen ki, àtteel sunu digënté ci dëgg te bul jeng te gindi nu teg nu ci yoon wu jub wi"
  ],
  [
    23,
    "nàkka sama mbokk mii dafa am juróom ñeent fukk ak juróom ñeenti xar yu jigéen , man ma am benna xar mu jigéen doŋŋ, mu ne ma [jox ko ko] mu yaral ma ko, te not na ma ci dàgge bi"
  ],
  [
    24,
    "[Daawuuda] daldi ne : tooñ na la ci li mu la laaj sa xar mu jigéen di ko yokk ciy yosam, te ñu bari ci ñiy bokk alal di na ñu tooñ séen moroom, ginnaaw ñi gëm tey jëf jëf yu yiw, waaye ñoom ñu néew la ñu, [Noonu] Daawuuda xelaat ne du woon dara ludul da Nu ko doon nàttu rekk, mu sàkku njéggël ci Boroomam, rot sëgg, dellu [ci Boroomam]"
  ],
  [
    25,
    "Nu jéggël ko loolu te moom am na jigeñ ci Nun, ak rafet delluwaay [ca àllaaxira]"
  ],
  [
    26,
    "Éey yow Daawuuda, Nun def na Nu la nga dib kuutaayu [sa Boroom] ci kow suuf si, koon na nga àtte nit ñi, cik màndute, te bul topp bànneex koon di na la réerël jëlé la ci yoon wu jub wi, te ñi réer bàyyi yoon wu jub wi ñeel na léen mbugël mu tar ngir li ñu fàtte bésub nàtta ba [jëfu nit ñi]"
  ],
  [
    27,
    "Bindu nU asamaan yi ak suuf ak li nekk ci séen digënté ci caaxaan, loolu njort u ñi weddi la, te alkandé ñeel na ñi weddi ngir safara [si léen di xaar]"
  ],
  [
    28,
    "Am da Nuy yamale ñi gëm tey jëf jëf yu yiw ak ñiy yàq ci kow suuf si, ndax da Nuy yamale ñi ragal [séen Boroom] ak saay-saay ya"
  ],
  [
    29,
    "Téeré bu barkeel la bu Nu wàcce ci yow, ngir ñu settantal ay kàddoom ak ngir boroom xel yi fàttaliku [séen Boroom]"
  ],
  [
    30,
    "Te mey na Nu Daawuuda, Suleymaan, ndaw jaam bu baax moom delluwaakoon la [ca Boroomam]"
  ],
  [
    31,
    "[Fàttalikul] ba ñu gaarale ci kanamam, ca ngoon, ay fas yu rafet"
  ],
  [
    32,
    "Mu ne man sopp naa, coofeelu alalu àddina ba tax ma ñàkk fàttaliku sama Boroom, ba ñu fàddu [samay bët] ci kiraayu [guddi gi te julli wu ma]"
  ],
  [
    33,
    "[Mu ne] déllóosi léen ma léen, daldi dàggat séen yeel ak séeni doqa"
  ],
  [
    34,
    "Ca dëgg nàttu woon na Nu Suleymaan, Nu sànni jëmm ca gàngunéem ga, topp mu wommatu dellu ci[Boroomam]"
  ],
  [
    35,
    "Mu ne sama Boroom jéggël ma, te Nga mey ma nguur gu kenn dootul am ci sama ginnaaw, nàkka Yow Yaay Ki dàq a meye"
  ],
  [
    36,
    "Nu tàggatal ko ngilaw li muy daw ci ndigëlam, dawin wu yam, jëm fépp fumu jublu"
  ],
  [
    37,
    "ak ay jinné yu diy tabaxkat ak ñuy nuur [ci géej di génné wurus aki per]"
  ],
  [
    38,
    "ak ñeneen , ñu ñu lëkkëlé ciy jéng"
  ],
  [
    39,
    "[Nu ne ko] : lii Sunu mey la, joxeel wàlla nga téyé [lu la ci neex defal] ci lu àndul ak nàtta"
  ],
  [
    40,
    "Te nàkka moom, am na jigeñ ci Nun, ak delluwaay gu rafet"
  ],
  [
    41,
    "Fàttalikul Sunu jaam ba Ayuuba, ba mu woowee Boroomam, ne Ko seytaane laal na ma teg ma coono ak tiis"
  ],
  [
    42,
    "[Ñu tontu ko ne] këddël ak sa tànk [suuf si], ndox a ngoogu mu ñuy sangoo, te di ci naan it ngir sedd na"
  ],
  [
    43,
    "Nu mey ko [mu amaat] njabootam, ba dolli ca lu tol ni li mu amoon , muy yërëndé gu bawoo ci Nun, ak di waar ñeel boroom xel yi"
  ],
  [
    44,
    "[Nu ne ko] jëlël ci sa loxo sayu [banta yu sew] nga dóor ko [sa soxna], bul jàlgati la nga fasoon yéené, Nun fekk na Nu ko muy ku muñ, ndaw jaam bu baax ! moom delluwaakoon la [ca Boroomam]"
  ],
  [
    45,
    "Fàttalikul Sunuy jaam ya Ibraaiima ak Isaaxa ak Yaxuuba, boroomi doole ak gisgis"
  ],
  [
    46,
    "Nun sellal na Nu léen ci sellug fàttaliku këru [àllaaxira]"
  ],
  [
    47,
    "Te ñoom nekk na ñu ci Nun , di ñu ñu tànna ciy tànneef"
  ],
  [
    48,
    "Fàttalikul Ismaaiila ak Alyasa ak Salkifli ndax ñoom ñépp bokk na ñu ci tànneef yi"
  ],
  [
    49,
    "Lii ak fàttali la , te ñeel na way ragal ña [séen Boroom] gën jaa rafet delluwaay"
  ],
  [
    50,
    "muy àjjana ju sax ju ñu léen ubbil ay buntam"
  ],
  [
    51,
    "ñu sëwaanu ca biir di laaj meññent yu bari, ak naan [yu neex]"
  ],
  [
    52,
    "Te di na nekk ak ñoom [ay jabar] yu ñu ga séen bët [ci séen jëkër], ñu nekk ndaw yu maase"
  ],
  [
    53,
    "Loolu nekk na lu ñu léen dig ca bésu nàtta ba [jëfu nit ñi]"
  ],
  [
    54,
    "loolu nekkul ludul Sunu [jagle] ci wërsëgël léen, te du jéex"
  ],
  [
    55,
    "Noonu la, waaye way beew ña ñeel na léen delluwaay ga yées"
  ],
  [
    56,
    "muy safara, di na ñu ca séndëlu, muy dëkkuwaay gu bon"
  ],
  [
    57,
    "Loolu ngir ñu mos ndox mu tàng ak dëttë [mu ñuy naan]"
  ],
  [
    58,
    "ak yeneen yu ni mel ciy mbugël yu di ay xeet"
  ],
  [
    59,
    "[ñu ne léen] mbooloo ngi nii buy tàbbi safara ànd ak yéen, déesu léen fa dalal jàmma, ñoom da ñuy daanu ca safara"
  ],
  [
    60,
    "[ña ñu fekk si] ne déet ! yéen deesu léen dalal jàmma, ndax yéen a nu fàggul saxuwaay gu bon gi"
  ],
  [
    61,
    "[Ñu yokk ci ne] sunu Boroom, ki nu fàggul lii dolli ko mbugël gu ñu ful ci safara"
  ],
  [
    62,
    "Ñu naan waaw lu nu jot ba gisu nu fii ay nit ñu nu jàppe woon ñu doyadi [nu sefatal léen]"
  ],
  [
    63,
    "ndax da nu daan léen ree [ci njuumte], wàlla sunu bët yee jeng [bañ léengis]"
  ],
  [
    64,
    "Lii lu dëggu la, ci ni waa safara di xulóo"
  ],
  [
    65,
    "waxal ne, nekku ma ludul waarekkat te amul benn yàlla, budul Yàlla Mi di kenna doŋŋ biy notaakoon bi"
  ],
  [
    66,
    "Boroom asamaan yi ak suuf si, ak li nekk ci séen digënté, Boroom kàntan di jéggëlaakoon bi"
  ],
  [
    67,
    "Neel lii yëglé gu màgg la"
  ],
  [
    68,
    "te yéen da ngéen ko dëddu"
  ],
  [
    69,
    "amu ma woon benn xamxam ca mbooloo ma féeté kow, ba ñuy werante [ci bindu Aadama]"
  ],
  [
    70,
    "Xamaleesu ma, ludul ne nekku ma ludul waarekkat bu bir"
  ],
  [
    71,
    "[Fàttalikul] ba sa Boroom waxee malaaka yi Man da May bind nit ci ban"
  ],
  [
    72,
    "Su Ma ko yamalee ba wol ci moom lenna ci Sama Ruu, na ngéen rot sujjóotal ko"
  ],
  [
    73,
    "Tax na, malaaka ya sujjóotal ko ñoom ñépp"
  ],
  [
    74,
    "ginnaaw , Ibliis, dafa réy-réylu bokk ca yéeféer ña"
  ],
  [
    75,
    "[Boroom bi] ne : yow Ibliis lu la tere sujjóotal li Ma bind ak Sama loxo, da ngay màgg màgg lu wàlla da nga bokk ca way gaŋiir lu ña"
  ],
  [
    76,
    "[Mu tontu] ne man maa ko gën , ndax da Nga ma bind ci safara, bind ko ci ban"
  ],
  [
    77,
    "[Boroom bi] ne ko génnal fii, nekk nga ku ñu dàqa [ku ñu génné ci ci yërmëndé]"
  ],
  [
    78,
    "Sama rëbb dal na ci sa kow ba bés Péncé ma"
  ],
  [
    79,
    "Mu ne sama Boroom muñël ma ba bésu dekki ba"
  ],
  [
    80,
    "Mu ne koon yow bokk nga ca ña ñu muñël,"
  ],
  [
    81,
    "ba bés ba nga xam ne waxtoon lu ñu xam la"
  ],
  [
    82,
    "Mu ne waat naa ci sa màggaay ne di naa léen beewloo ñoom ñépp"
  ],
  [
    83,
    "ginnaaw say jaam ñu di way sella ci ñoom"
  ],
  [
    84,
    "[Yàlla ne] koon na dëgg nekk, te li Ma waxay dëgg"
  ],
  [
    85,
    "faw di Naa feesal safara, tàbbal la ci yaak ku la topp ci ñoom yéen ñépp"
  ],
  [
    86,
    "Neel laaju ma léen pey ci [xam le gi] te man bokku ma ci ñiy sàkkul séen bopp ludul dëgg"
  ],
  [
    87,
    "Moom [Alxuraan] nekkul ludul ak fàttali ñeel mbindéef ñi"
  ],
  [
    88,
    "Te faw di ngéen xami dara ci xibaaram balaa yàgg."
  ]
]