[
  {
    "id": 39,
    "city": "makkah",
    "name": {
      "translated": "The Troops",
      "transliterated": "Az-Zumar",
      "codepoints": [
        1575,
        1604,
        1586,
        1605,
        1585
      ]
    },
    "ayahs": 75,
    "slug": "az-zumar",
    "translator": "Hamza Roberto Piccardo"
  },
  [
    1,
    "Wàccu téeré bi ci Yàlla la jógé, Boroom kàntan gi, Ku xereñ ki [ciy àtteem]"
  ],
  [
    2,
    "Nun wàcce na Nu téeré ci yow, ci dëgg, jaamul Yàlla di Ko sellalal diiné ji"
  ],
  [
    3,
    "Yëgël ne diiné ju sella Yàlla-a ko moom, te ñiy sàkku [ay xérëm] yu léen wottu, bàyyi Ko [da ñuy wax] : jaamu wu nu léen ludul ngir ñu jigeñal nu Yàlla, bu baax, te nàkka Yàlla di Na àtte séen digënté ci li ñu nekkoon di ca juuyoo te Yàlla du gindi ku dib fenkat di weddiwaakoon"
  ],
  [
    4,
    "Su Yàlla nàmmoon am doom, koon di Na tànna ci li Mu bind lu Ko neex, màgga na sellam ga Moom Yàlla Miy kenna doŋŋ di notaakoon bi."
  ],
  [
    5,
    "Moo bind asamaan yi ak suuf si ci dëgg, di Na muuré guddi ak bëcëg, te it di Na muure bëcëg ak guddi te tàggat Na janta bi ak wéer wi, ñoom ñépp ñuy daw jëm ci àpp bu ñu tudd, ndax du moom Mooy boroom kàntan gi, di jéggëlaakoon bi ?"
  ],
  [
    6,
    "Bind Na léen ci benna bàkken, ba noppi génné ci moom jabaram, teg ca Mu wàcceel léen ci juri kër yi juróom ñàtti xeet, te Moo léen bnd ci séen biru ndey ngéen jógé ciw [melo] mbindéef am benneen [melo], mbindéef, te fekk ngéen nekk ci biir ñàtti lëndëm, noonu la def ci yéen, Yàlla séen Boroom, ñeel na ko nguur gi, amul benneen Yàlla budul Moom, koon nàkka la ñu léen di wëlbëtée"
  ],
  [
    7,
    "Boo léen weddee, [xam léen ne] Yàlla aji doylu la waliis léen, te nanguwul kéeféer ciy jaamam, boo léen gërëmée [séen Boroom] Mu nangul léen ko , te kenn du yanu [bàkkaari] kenneen, topp ngéen dellu jëm ca séen Boroom, Mu xamal léen la ngéen daan def, nàkka Moom aji xam la li nekk ci xol yi"
  ],
  [
    8,
    "Nit bu ko lu metti dalee, mu woo Boroomam, di aji dellu [ci Moom] , te bu joxee xéewël gu jógé ca Moom, mu fàtte la taxoon mu woo Ko, bu jëkk, muy sàkkal Yàlla ndenda ngir réerël [nit ñi] soreel léen yoonam waxal : xéewlul ci sak kéeféer diir bu gàtta, nàkka yow bokk nga ci ñiy dëkk safara"
  ],
  [
    9,
    "Ndax kiy jaamu Yàlla ci jamano guddi di sujóot ak cib taxawaay, muy kuy wottandiku àllaaxira, tey yaakaar yërmëndé Boroomam, waxal ndan ñi xam ak ñi xamul yam na ñu, boroom xel yi rekk ñooy fàttaliku [séen Boroom]"
  ],
  [
    10,
    "Neel, éey yéen Sama jaam ñi gëm, ragagl léen séen Boroom [te ngéen xam ne] ñeel na ñiy rafetal ci àddina sii aw yiw, te [na ñu xam ne] suufu Yàlla si yaatu na, te faw dees na matalal way muñ ña séen pey ci lu àndul ak nàtta"
  ],
  [
    11,
    "Neel man digëléef na ma, ma jaamu Yàlla ànd ak sellalal Ko diiné ji"
  ],
  [
    12,
    "Te it digëléef na ma, ma nekk ki jëkk ci way wommatu ñi"
  ],
  [
    13,
    "Neel ragal naa suma moyee [ndigëlu] sama Boroom, mnugëlu bés bu màgga"
  ],
  [
    14,
    "Neel : Yàlla laa di jaamu, di Ko sellalal sama diiné"
  ],
  [
    15,
    "Koon jaamu léen ku léen neex bàyyi Ko, te neel, ña yàqule dëgg-dëgg mooy ñi yàqal séen bopp ak séen njaboot ca bésub dekki ba, Ndax du loolu mooy yàqule tigi-tigi"
  ],
  [
    16,
    "Ñeel na léen [foofa] ay déeléy safara yu léen féeté kow, ak ay déelé yu léen féeté suuf, loolu Yàlla-a ngi koy ragal loo ay jaamam, koon yéen Samay jaam ragal léen Ma"
  ],
  [
    17,
    "Te ñi moytu jaamu xérëm, te dellu ca Yàlla, ñeel na léen mbégté, koon bégërël Samay jaam [ci xamal léen àjjana ji léen di xaar]"
  ],
  [
    18,
    "Ñi déglu kàddu gi, tax ñu topp la ca li gën a rafet, ñoo ñu ñooy ñi Yàlla gindi, te ñoom ñooy boroom xel yi"
  ],
  [
    19,
    "Ndax ki nga xam ne yay na ci moom kàddug mbugël ma, ndax yow da ngay xettali ki nekk ci biir safara ?"
  ],
  [
    20,
    "Waaye ñi ragal séen Boroom ñeel na léen ay néeg yu diy taaxi kow yu ñu tabax ay dex di daw ci séen suuf, lu Yàlla dig la, te Yàlla du moy digéem"
  ],
  [
    21,
    "Ndax gisoo ne Yàlla di Na wàcce ndox mu jógé asamaan, ba noppi dugël ko ci ay mbànda ci biir suuf si, topp Mu génné ca gàncax yu melo ya wuute, topp mu wow, nga gis mu am melo wu gel, topp Mu def ko muy ñax mu wow, nekk na ci loolu am pàttali ci Boroom xel yi"
  ],
  [
    22,
    "Ndax ki Yàlla ubbi dënnam ci lislaam tax mu nekk cik leer gu jógé ca Boroomam, koon àlkande ñeel na ñi séen xol wow ngir baña tudd Yàlla, ñooñu nekk na nu cik réer gu bir"
  ],
  [
    23,
    "Yàlla wàcce Na la gën a rafet ciy kàddu muy téeré boo xam ne wax ja di na niróo, di na am baamtu, te di na daw yaramu ñi ragal séen Boroom ba noppi séen yaram ak séen xol dal ci tudd Yàlla, loolu mooy njubu Yàlla, di Na ci gindi ku Ko soob, te ku Yàlla bàyyi cik réerëm du am ku ko gindi"
  ],
  [
    24,
    "Ndax ki nga xam ne kanamam lay fegoo mbugël ma yées [ca mbugël ya] , béub dekki ba, te dees na wax way tooñ ña mos léen li ngéen doon fàggu"
  ],
  [
    25,
    "Ña léen jiitu woon , weddi woon na ñu , ba tax mbugël dikké léen fu ñu ko foo gewul"
  ],
  [
    26,
    "Tax na Yàlla mosal léen toroxte ci dundu àddina, te ca dëgg mbugëlu àllaaxira gën a tar, céy bu ñu xamoon"
  ],
  [
    27,
    "Jox na Nu nit ñi ci alxuraan jii bépp léebu [yuy tektale] ngir xeyna xellu [fàttaliku séen Boroom]"
  ],
  [
    28,
    "Muy alxuraan [dim njànga] ci làkku araab gu amul genn lënt ngir xeyna ñu ragal [séen Boroom]"
  ],
  [
    29,
    "Yàlla-a ngi léen di jox ab léebu ci jaam bu ay nit ñuy xulóo bokk [ñu koy jox ndigël yu juuyoo] ak jaam bu sella boo xam ne kenna rekk moo ko moom ndax yam na ñu ? cant ñeel na Yàlla, waaye li ëpp ci ñoom xamu ñu"
  ],
  [
    30,
    "Nàkka yow di nga dee te ñoom it di na ñu dee"
  ],
  [
    31,
    "La cay topp mooy yéen, bésub dekki ba di ngéen xulóo ci séen kanamu Boroom"
  ],
  [
    32,
    "Ana ki gën a tooñ kiy fen ci Yàlla [di Ko sàkkal ndenda] ak weddi dëgg ba mu aksee ci moom, ndax amul ca safara dëkkuwaayu yéeféer yi ?"
  ],
  [
    33,
    "Ki indi dëgg ak ki ko dëggël ñooñu ñooy ñi ragal [séen Boroom]"
  ],
  [
    34,
    "Ñeel na léen lu ñu bëgg ca séen Boroom loolu mooy peyu way rafetal ña"
  ],
  [
    35,
    "Ngir Yàlla di Na far la gën a ñaaw ca la ñu defoon, te fey léen lu gën a rafet la ñu defoon [ci lu baax]"
  ],
  [
    36,
    "Ndax Yàlla doyul jaamam ? te di na ñu la ragal loo [ya ñuy jaamu] bàyyi Yàlla, te ku Yàlla bàyyi cik réeram du am ku ko gindi"
  ],
  [
    37,
    "Te ku Yàlla jubël kenn du la man a réerël, ndax du Yàlla Mooy boroom kàntan di boroomu feyyu ?"
  ],
  [
    38,
    "Te boo léen laajoon kan Moo bind asamaan yi ak suuf si, faw di na ñu wax ne Yàlla la, ne léen koon wax léen ma, li ngéen di jaamu bàyyi Yàlla, suma Yàlla bëggoon teg lu metti ndax ñoom di na ñu man a teggi loram wàlla suma bëggoon xéewël ci yërmëndéem ndax ñoom di na ñu man a téyé yërmëndéem ? neel Yàlla doy Na ma, te na daarlu ci Moom, way daarlu ña."
  ],
  [
    39,
    "Neel éey yéen samay nit jëf léen ci séen mbir man aji jëf laa, te di ngéen mosa xami."
  ],
  [
    40,
    "kan la mbugël di dikkël toroxal ko, te yay ci moom mbugël mu sax"
  ],
  [
    41,
    "Tey wàcce na Nu ci yow téeré bi ñeel nit ñi ci dëgg, koon ku jub boppam la ko defal ku réer ci boppam la réer gay dal, yow nekkuloo ci ñoom aji gàddu léen"
  ],
  [
    42,
    "Yàlla di na jël bàkken ya ci séen waxtuw dee, ak bàkken ya nekk ci nelaw te deewu ñu, Mu téyé ñi Mu dogal dee ci ñoom, bàyyi ñeneen ñi ba benneen àpp bu ñu tudd, ca dëgg nekk na ci loolu kéemaan ciy nit ñuy xelaat"
  ],
  [
    43,
    "Am da ngéen di sàkku ñu léen ràmmu bàyyi Yàlla, neel [ndax da ngéen di def loolu] donte moomu ñu dara te xellu wu ñu"
  ],
  [
    44,
    "Neel Yàllaa moom ràmmu gi yépp, Moo moom nguuru asamaan yi ak suuf si te ci Moom ngéen di dellu"
  ],
  [
    45,
    "Bu ñu tuddee Yàlla Moom doŋŋ xoli ñi gëmul àllaaxira bànku te bu ñu tuddee ñi [ñuy jaamu] bàyyi ko ñu daldi bég"
  ],
  [
    46,
    "Neel, Yow sama Boroom Yaay ki sos asamaan yi ak suuf si, ki xam lu fàddu ak lu teew, Yow yaay kiy àtte digënté say jaam ci li ñu nekkoon di ca juuyoo"
  ],
  [
    47,
    "Ñi tooñ donte da ñu moomoon li nekk ci suuf si yépp ak li ni tollu dolliku ci, di na ñu ko joxe ngir bëgg jotu ca tiisu mbugël ma, bésu dekki ba, te feeñ ci ñoom lu jógé ci Yàlla, loo xam ne njort u wu ñu ko woon,"
  ],
  [
    48,
    "te it feeñ ci ñoom bon-bonu la ñu fàggu woon, te wàcce ca ñoom la doon yéjj"
  ],
  [
    49,
    "Nit bu ko lu nàqadi dalee mu woo Nu, te bu Nu ko meyee xéewël, muy wërsëg wu jógé ci Nu , mu ne dara meyu ma ko ludul xamxam [gi ma doxale], déet nàttu la waaye li ëpp ci ñoom xamu ñu"
  ],
  [
    50,
    "Ñi léen jiituwoon waxoon na ñu ko, te la ñu fàggu woon jari ñu léen dara"
  ],
  [
    51,
    "Dal na ca séen kow bon-bonu la ñu fàggu woon te it ñi tooñ ci nit ñii, di na léen dali bon-bonu li ñuy fàggu, ñoom du ñu man a raw"
  ],
  [
    52,
    "Ndax da ñu xamul ne Yàlla di Na yaatal wërsëgu ku Ko soob, te di ko xatal it, nekk na ci loolu tektal ci nit ñu gëm."
  ],
  [
    53,
    "Neel, éey yéen samay jaam ñi tooñ séen bopp [ciy ñaawtéef] bu léen naagu ci yërmëndé Yàlla, nàkka Yàlla di Na baale bàkkaar yépp, nàkka Moom Mooy jéggëlaakoon bi, di jàglewaakoon bi"
  ],
  [
    54,
    "Dellu léen ca séen Boroom te ngéen sellal ñeel Ko, balaa mbugël ma dikkël léen te deesu léen dimmëli"
  ],
  [
    55,
    "Te na ngéen topp li gën a rafet ci li ñu wàccce ci yéen mu jógé ca séen Boroom balaa aksi ci yéen mbugël ma cik mbetteel te fekk yëgu léen ko"
  ],
  [
    56,
    "[balaa] bàkken di wax ngàlla samag yàqule ci li ma sàggante woon [jaamu] Yàlla , doonte da ma bokkoon ca way reetaan ña"
  ],
  [
    57,
    "wàlla mu wax : suma Yàlla jubëloon koon ma bokk ca way ragal ña [séen Boroom]"
  ],
  [
    58,
    "Wàlla mu wax ba mu janook mbugël ma, su ma manoon dellu [àddina] koon ma bokk ca way rafetal ña"
  ],
  [
    59,
    "[Yàlla tontu ko foofa] , déet  Samay kàddu , àggoon na ñu ci yow, nga weddi léen nga réyréylu, bokk ca yéeféer ya."
  ],
  [
    60,
    "Bés dekki ba di nga gis ñi fenal Yàlla , séen kanam ya ñuul , ndax amul ca safara saxuwaayu ñiy réyréylu ?"
  ],
  [
    61,
    "Te Yàlla di Na musël ñi ragal [séen Boroom], ci texeel léen, lu bon du léen laal te du ñu jàqa"
  ],
  [
    62,
    "Yàllaa di aji bind lépp lu ne, te Moom Mooy ki warlul lépp"
  ],
  [
    63,
    "Moo moom caabiy asamaan yi ak suuf si te ñi weddi kàdduy Yàlla yi ñooy ñiy yàqule"
  ],
  [
    64,
    "Neel , éey yéen way réer ñi, ndax da ngéen may digël ma jaamu leneen ludul Yàlla ?"
  ],
  [
    65,
    "Nun soloo na nU la yow ak ñi la jiitu [xamal la ne] soo bokkaale [Yàlla] sa jëf di na yàqu te koon di nga bokk ca way yàqule ña"
  ],
  [
    66,
    "Déet, jaamul Yàlla te bokkal ci ñiy gërëm [séen Boroom]"
  ],
  [
    67,
    "Màggalu ñu Yàlla kem na Mu yayoo [ñu màggal ko], te suuf si yépp, nekk na ci ŋëbam, bés dekki ba ak asamaan yi di na ñu taxañu ci ndijjooram, sel lam ga màgga na te kowe sori la ñu Koy bokkaale"
  ],
  [
    68,
    "Deef na wol ca bufta ba, ñi nekk si asamaan  yi ak suuf si de ginnaaw ñi soob Yàlla, ñu wolaat ci bufta bi, ñu [dekki] jóg di xoole"
  ],
  [
    69,
    "suuf si leer ci leeru Boroomam, ñu teg téeré ba, indi yonnenta yi ak seede ya, ñu àtte séen digënté ci dëgg te deefu léen tooñ [ci dara]"
  ],
  [
    70,
    "Bàkken bu ne ñu jox ko la mu jëfoon te Moom [Yàlla] Moo gën a xam la ñu defoon"
  ],
  [
    71,
    "Ñu jiitël ñi weddi jëmé safara, ñuy mboolo, ba ñu àgga, ay buntam ubbiku, bëkënéegu safara ne léen : ndax ay yonnenta dikkëlu léen yu, bokk ci yéen daan jàngal kàdduy séen Boroom, te ñu artu léen ci ndajem séen bésu tey jii, ñu tontu ne axakañ, waaye kàddu mbugël yay na ci kow yéeféer yi"
  ],
  [
    72,
    "Waxeef léen : dugg léen buntu safara, ngéen béel ca, aka bon saxuwaayu way réyréylu ña"
  ],
  [
    73,
    "Ñu yóbbu ñi ragaloon séen Boroom ca Àjjana ñu nekk ay kurél ba ñu àgga fa, ay buntam ubbiku, bëkënéegam ne léen yalna jàmma nekk ci yéen, teey ngéen dugg léen ci biiram, te ngéen béel fa"
  ],
  [
    74,
    "Ñu wax : cant ñeel na Yàlla Mi mu dëggëlël daalam, te Mu donna loo nu suuf si, di na nu dëkkë àjjana ni mu nu neexe, koon aka baax peyu way jëf ña [yiw]"
  ],
  [
    75,
    "Te nga gis malaaka ya ñuy wër gàngune ga, ñuy sàbbal di santa séen Boroom, te àtteef na ci dëgg séen digënté, te waxeef cant ñeel na Yàlla Boroom àddina si."
  ]
]