[
  {
    "id": 41,
    "city": "makkah",
    "name": {
      "translated": "Explained in Detail",
      "transliterated": "Fussilat",
      "codepoints": [
        1601,
        1589,
        1604,
        1578
      ]
    },
    "ayahs": 54,
    "slug": "fussilat",
    "translator": "Hamza Roberto Piccardo"
  },
  [
    1,
    "Haa Miim"
  ],
  [
    2,
    "Wàccu téeré bi, mu ngi jógé ci yërëmaakoon bi di jàglewaakoon bi"
  ],
  [
    3,
    "Téeré la bu ay kàddoom nekk lu ñu faramfàcce , mu dim njàng ci làkku araab ciw nit ñu xam"
  ],
  [
    4,
    "muy béglé di xuppé, te li ëpp ci ñoom dummóoyu, tax na ñoom du ñu dégg"
  ],
  [
    5,
    "Ñu naan sunu xol dafa muuru ci li nga nu woo jëmé nu ca, te nekk ci sunuy nopp ab saañ, te kiiraay nekk ci sunu digënté ak yow koon defal, [li la soob] nun it aji jëf la nu"
  ],
  [
    6,
    "Neel man nekku ma ludul nit ni yéen, [waaye] xamaleef na ma, ne nàkka séen Yàlla benna Yàlla doŋŋ la, koon na ngéen sàkkoo jubël jëm ci Moom, te ngéen baalu ko, te alkande ñeel na way bokkaale ña"
  ],
  [
    7,
    "ñi dul joxe asaka, ñoom da ñu weddi àllaaxira"
  ],
  [
    8,
    "Ñi gëm tey jëf jëf yu yiw ñeel na léen pey gu dul dog"
  ],
  [
    9,
    "Neel waaw yéen ndax da ngéen di weddi Ki bind suuf si ci ñaari fan, te ngéen di Ko sàkkal ndenda, Mooy Boroom àddina si"
  ],
  [
    10,
    "mu def [ci suuf si] ay tundu xeer yu ko tiim, te barkeel ko, te mu seddëlé [ñam ya mbindéef] yiy dunde ci ñeenti fan, ñi koy sàkku mu yam ci ñoom"
  ],
  [
    11,
    "Topp Mu jublu asamaan ; te booba saxaar la, Mu ne ko moom ak suuf si, ñëw léen yéen ñaar ci coobare wàlla ci noteel , ñu tontu ne nëw na nu ci coobarewu"
  ],
  [
    12,
    "Mu dogal ci ñoom juróom ñaari asamaan ci ñaari fan, Mu digël asamaan bu ne ndigëlam, Nu rafetale asamaanu àddina bi ak ay lamp ak lu ko wottu , loolu mooy nàttale bu Boroom kàntan gi di aji xam"
  ],
  [
    13,
    "Bu ñu dummóoyóo [ñoom yéeféer yi] ne léen maa ngi léen di xupe xaacu bu deme ni xaacu [ga daloon] waa Aad ak waa Samuud"
  ],
  [
    14,
    "Ba léen séen yonnenta dikkëlée féeté léen kanam féeté léen ginnaaw di [léen wax] ndax da ngéen dul jaamu Yàlla rekk, ñoom nekk na ñu di weddi li Nu léen yónni"
  ],
  [
    15,
    "Waa Aad da ñu réyréylu woon ci suuf si ci lu àndul ak dëgg, ñu naan kan moo nu ëpp doole, ndax da ñu gisul ne Yàlla Moo léen bind te Moom Moo léen ëpp doole, te da ñu nekkoon di weddi Sunuy kàddu"
  ],
  [
    16,
    "Tax na Nu yónnée ci séen kow ngilaw lu riddi ak doole ci bés yu gaafu ngir mosal léen mbugël muy toroxale ci dundu àddina, te mbugëlu àllaaxira mooy gën a gàcceel, te deesu léen dimmëli"
  ],
  [
    17,
    "Waa Samuuda, ñoom, da Nu léen gindi woon, waaye ñu tànna ngumba ci kow njub, moo tax dalna ca séen kow xaacum mbugël muy toroxale ngir la ñu nekkoon di ko fàggu"
  ],
  [
    18,
    "Nu musël ñi gëmoon te nekkoon ñu ragal [Yàlla]"
  ],
  [
    19,
    "Bés bu ñu dajalee noonu Yàlla yi jëmé léen safara deef na léen séddëlé [ñu nekk ay kurél]"
  ],
  [
    20,
    "ba ñu aksé ca safara, séeni nopp ak séeni bët, ak séen der seede lu tegu ci séeni kow ciy [ñaawtéef] ya ñu daan def."
  ],
  [
    21,
    "Ñu waxak séeni der ne ko lu tax ngéen seede lu dal ci sunu kow,ñu tontu ne Yàlla-a nu waxloo Moom Miy wax loo lu ne te Moom Moo léen mbindoon [mbind] mu jëk ma, te ci Moom ngéen di dellu"
  ],
  [
    22,
    "Manu léen woon nëbbu ba séeni nopp, séeni bët ak séeni der du ñu man a seede lu teggu ci séen kow ciy [ñaawtéef] yoo léen daan def, waaye da ngéen njort u woon ne Yàlla xamul lu bari ci li ngéen daan def"
  ],
  [
    23,
    "Looloo di séen njort gi ngéen njort u woon ci séen Boroom, tax na Mu alag léen ngéen mujj bokk ci way yàqale ña"
  ],
  [
    24,
    "Bu ñu muñee, safaraay séen dëkkuwaay , bu ñu sàkkoo ngant du ñu léen ko nangul"
  ],
  [
    25,
    "Dogaloon na Nu léen ay àndandoo, ñu léen daan rafetalal [ci séeni bët] la ñëwëgul ak la weesu, tax na ñu yayoo kàddug [mbugël] ga dal séen kow [ni mu dalewoon] ay xeet yu léen jiitu woon, ciy jinné aki nit , ñoom way yàqule la ñu woon"
  ],
  [
    26,
    "Ña weddi wax na ñu : bu léen déglu alxuraan jii, [bu ñu koy jàng] na ngéen soow ndax ngéen not"
  ],
  [
    27,
    "Koon faw di na Nu mosal ñi weddi mbugël mu tar te faw di na Nu léen fey lu gën a bon la ñu daan def"
  ],
  [
    28,
    "noonu la, peyu noonu Yàlla yi safara la, ñeel na léen fa kërug béel, muy peyu li ñu daan neenal Sunuy kàddu"
  ],
  [
    29,
    "Ñi weddi di na ñu wax : Yow sunu Boroom won nu ñaar ñi ñu réerloo ci jinné yi ak nit ñi, nu def léen ci sunu suufu ndëgu ñoom ñaar ndax ñu nekk ña gën a suufe"
  ],
  [
    30,
    "Ñiy wax sunu Boroom Mooy Yàlla , te ñu jub, ay malaaka di na ñu wàcc ci ñoom [naam léen] bu léen tiit bu léen jàqa te na ngéen bég ci àjjana ji ñu léen digóon"
  ],
  [
    31,
    "Nun noo di séen xarit ci dundu àddina ak ci àllaaxira, ñeel na léen ci biiram lu séen bàkken bëgg te ñeel na léen it loo léen laaj"
  ],
  [
    32,
    "Muy nganale gu léen defal, Jéggëlaakoon bi, di jàglewaakoon bi"
  ],
  [
    33,
    "Ku gën a rafet wax, kiy woote jëmé ci Yàlla, tey jëf lu yiw, tey wax nàkka man maa ngi bokk ci way wommatu ñi"
  ],
  [
    34,
    "Lu baax yamul ak lu bon, deel jiñe [lu bon]  ak la gën a baax, koon ki nga xam ne noonoo nekk na ci séen digënté di na nekk sa xarit bu dëggu"
  ],
  [
    35,
    "Du man a am jikkó ju rafet jooju ñudul ñi muñ du ko man a am ñudul ñi am cër bu réy"
  ],
  [
    36,
    "Ndéem seytaane gaar na la ci jaxjaxal [sa xol] , na nga muslu wéeru ci Yàlla, nàkka Moom aji dégg la aji xam la"
  ],
  [
    37,
    "Bokk na ciy kéemaanam, guddi ak bëcëg ak janta bi, ak weer wi, bu léen di sujóotal janta bi, bu léen ko defal weer wi, na ngéen sujóotal Yàlla Mi léen bind, ndéem yéen Moom doŋŋ ngéen di jaamu"
  ],
  [
    38,
    "Bu ñu réyréyloo [xam léen ne] ña nekk ca sa Boroom [malaaka yi] , ñu nga Koy sujóotal guddi ak bëcëg te ñoom du ñu tàyyi"
  ],
  [
    39,
    "Bokk na ciy kéemaanam, suuf si ngay gis mu wow koŋŋ te bu Nu ci wàcce ndox, mu yëngu foki, nàkka noonu Ki ko dundël faw di Na dundëlaat ñu dee ñi, nàkka Moom am na kàntan ci def lu ne"
  ],
  [
    40,
    "Ñiy sikkël Sunuy kàddu, du ñu Nu man a nëbbu , ndax ki ñu sànni ci safara moo gën demin ki dikk di aji wóolu ca bés Péncé ma, def léen lu léen neex, nàkka Moom Mu ngi ne jàkk ci li ngéen di def"
  ],
  [
    41,
    "Ñi weddi Alxuraan ba mu aksee ca ñoom , te nàkka moom ca dëgg téeré bu tedd la"
  ],
  [
    42,
    "Dara du ko neenal, du lu ko jiitu du lu ko mujjé, lu wàcci la jógé ca aji xereñ ji, te yayoo cànt"
  ],
  [
    43,
    "Waxeefu la dara ludul la ñu waxoon yonnenta ya la jiitu woon, nàkka sa Boroom boroom njéggël la te it boroom mbugël mu metti la"
  ],
  [
    44,
    "Bu Nu ko defoon muy njàng ci weneen làkk [wu dul araab] koon di na ñu wax lu teewoon ñu faramfàcce ay laayaam, lu tax làkk wu dul araab jëm ci ñuy làkk araab ? waxal ne moom [Alxuraan] njub la ak saafara ñeel ñi gëm, te ñi gëmul , ab daaj dafa nekk ci séeni nopp te da ñu ci gumba, [mel ni] dees léen woowe ci bërëb bu sori"
  ],
  [
    45,
    "Joxoon na Nu Muusaa téeré ba, te juuyoo na ñu ca, te budul woon sa kàddu Boroom gu jiitu léegi koon àtteef na ba noppi séen digënté, waaye ñoom da ñu am ci [Alxuraan] sikki-sàkka guy jur lënt"
  ],
  [
    46,
    "Ku def jëf ju yiw boppam la ko deffal , ku def lu ñaaw ci boppam lay dal, sa Boroom nekkul kuy tooñ ay jaamam"
  ],
  [
    47,
    "Xamxamu waxtu [tukkité àddina] ci Moom doŋŋ la nekk, te meññent du génn ci kàmbóotam, wàlla jigéen du ëmba, wàlla wasin ludul ci xamxamam [la ñuy ame], te bés bu léen woowee [ñoom yéeféer ya]  ne léen ana Samay bokkaale [yi ngéen daan jaamu], di na ñu wax nu ngi lay xamal ne : amul kenn ci nun kuy nek seede [ci loolu]"
  ],
  [
    48,
    "La ñu doon jaamu bu jëkk, réer léen , mu wóor léen ne du ñu am ku léen xetali"
  ],
  [
    49,
    "Doom Aadama du tàyyi ci ñaan yiw waaye bu ko lu bon dalee mu jaaxle naagu [ñàkk yaakaar]"
  ],
  [
    50,
    "Bu nu ko mosale yërmëndé gu jógé ci Nun ginnaaw lor ga ko daloon, faw di na wax : lii lu ma moom la, te yaakaaru ma ne waxtu ma [àddinay tukki] di na aksi [leegi], te sax suma delluwoon ca sama Boroom, la may am ca Moom, ca la gën a rafet lay doon, waaye di na Nu birël ña weddi la ñu daan def te faw Nu mosal léen mbugël mu metti"
  ],
  [
    51,
    "Bu Nu xéewëlée nit , mu dëddu, sori ca wàlla [ga mu jublu] te bu ko lu bon dalee mu sóobu ci ñaan gu bari"
  ],
  [
    52,
    "Neel : wax léen ma, ndéem [Alxuraan jii] mu ngi jógé ci Yàlla, te ngéen weddi ko [nan la mbir yiy deme ?] , ana ku gën a réer koo xam ne nekk na ci wuute gu sori [dëgg]"
  ],
  [
    53,
    "Di na Nu léen won Sunuy kéemaan ca gox ya ak ci séen bopp ba mu leer léen ne moom [Alxuraan] dëgg la, ndax dafa doyul ne sa Boroom, Moom seede la ci lépp"
  ],
  [
    54,
    "Ñoom daal da ñu nekk cik sikki-sàkka ci dajeek séen Boroom, ndax Moom nekkul ku ëmb lépp lu ne ?"
  ]
]