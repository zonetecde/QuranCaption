[
  {
    "id": 45,
    "city": "makkah",
    "name": {
      "translated": "The Crouching",
      "transliterated": "Al-Jathiyah",
      "codepoints": [
        1575,
        1604,
        1580,
        1575,
        1579,
        1610,
        1577
      ]
    },
    "ayahs": 37,
    "slug": "al-jathiyah",
    "translator": "Hamza Roberto Piccardo"
  },
  [
    1,
    "Haa Miim"
  ],
  [
    2,
    "Wàccug téeré bi ca Yàlla la jógé Miy Boroom kàntan di aji xereñ"
  ],
  [
    3,
    "Ca dëgg kéemaan nekk na ci asamaan yi ak ci suuf si ci ñi di way gëm"
  ],
  [
    4,
    "ak ci séen mbind [yéen nit ñi] ak ci li Mu wesaare ciy mala, loolu it kéemaan la ci nit ñu wóolu"
  ],
  [
    5,
    "ak it ci ngi guddi ak bëcëg di toftalante, ak li Yàlla di wàccé ci xéewël gu jógé asamaan, Mu dundël ci suuf ginnaaw ba mu deewee [wow koŋ] ak soppikug ngilaw yi, nekk na ci kéemaan ci nit ñuy xelaat"
  ],
  [
    6,
    "Kaawtéefu Yàlla yooyu Nu ngi la léen di gaaral ci dëgg te ana ban wax ginnaaw bu Yàlla aki tektalam, la ñuy wara gëm ?"
  ],
  [
    7,
    "alkande ñeel na bépp fenkat bu bari bàkkaar"
  ],
  [
    8,
    "Di na dégg kàdduy Yàlla ñu di léen jàng ci teewaayam, mu nuur ci réyréylu mél ni déggu ko, koon yëgël ko mbugël mu metti [mu koy xaar]"
  ],
  [
    9,
    "Te bu xamee dara ci Sunuy kàddu, mu jàppe ko caaxaan, ñooñu ñeel naléen mbugël muy toroxale."
  ],
  [
    10,
    "Safaraa ngi séen ginnaaw [di léen yoot] te la ñu fàgguwoon ak la ñu jàppoon bàyyi Yàlla , def léeni xarit du léen jariñ it dara ñeel na léen mbugël mu mag"
  ],
  [
    11,
    "Lii njub ka, te ñi weddi séen kàdduy Boroom ñeel na léen mbugëlu dumë yu metti"
  ],
  [
    12,
    "Yàlla Mooy ki léen tàggatal géej ngir gaal man ci daw ci ndigëlam, ak ngir ngéen man a sàkku ciy xéewëlam, ndax ngéen gërëm [séen Boroom]"
  ],
  [
    13,
    "Te it tàggatal Na léen li nekk ci asamaan yi ak suuf si, lépp tukkée ci Moom, nekk na ci loolu tektal ci nit ñuy xelaatloo séen xel"
  ],
  [
    14,
    "[yow yonnenta bi] waxal way gëm ñi, ñu baal ñi yaakaarul dara ca bésu Yàlla ya, ngir di Na ca fey nit ñi la ñu nekkoon di ko fàggu"
  ],
  [
    15,
    "Ku def lu yiw boppam la ko defal, ku def lu ñaaw ci boppam lay dal, topp ngéen dellu ca séen Boroom"
  ],
  [
    16,
    "Meyoon na Nu waa Bani-Israaiil téeré ba , ak xamxamu ràññee [dëgg] ak yónniy yonnenta [ci ñoom], Nu jox léen i xéewël ci [ñam] yu teey, Nu jox léen ngënéel ci kow àddina si yépp"
  ],
  [
    17,
    "Te it Nu mey léen leeral ca ndigël la te juuyoo wu ñu ludul ginnaaw ba ñu jotee xamxam bi ngir beew gu nekk ca séen biir, nàkka sa Boroom di Na àtte séen digënté bésu dekki ba ci la ñu nekkoon di ca juuyoo"
  ],
  [
    18,
    "Topp defal na Nu la yoon ci ndigël li, [ci mbiru diiné] koon topp ko, te bul topp bànneexu ñi xamul"
  ],
  [
    19,
    "ñoom du ñu la jariñ dara lu [la man a fegal mbugëlu] Yàlla te way tooñ ñi da ñuy xaritoonte te Yàlla Mooy xaritu way ragal ñi [Yàlla]"
  ],
  [
    20,
    "Lii [alxuraan jii] ay leeral la ñeel nit ñi, dik njub ak yërmëndé ñeel nit ñu di way wóolu"
  ],
  [
    21,
    "Am ñiy fàggu lu ñaaw da nu njort u ne di na Nu léen teral ni Nuy [terale] ñi gëm tey jëf lu yiw, ba ñu yam ci séen dundu [àddina] ak ci séen dee [ca àllaaxira], ñaaw na, na ñuy àttee"
  ],
  [
    22,
    "Te Yàlla bind na asamaan yi ak suuf si ci dëgg ngir ñu fey bàkken bu ne la mu fàggu, te ñoom du ñu léen tooñ [du ci wàññi séen yiw, du ci yokk séen ñaawtéef ya ñu fàggul séen bopp]"
  ],
  [
    23,
    "Ndax gis nga ki jàppe bànneexam muy yàllaam, te Yàlla bàyyi ko cik réeram ci lu Mu xam, te sax fàtta ay noppam ak xolam te def muuraay ciy bëtam, koon ban moo koy gindi ginnaaw Yàlla, ndax da ngéen dul fàttaliku [séen Boroom ak fa Mu jaar ak yéen ?]"
  ],
  [
    24,
    "Te ñuy wax ne [dekki amul] , li am mooy sunu benna dundu àddina bii, di na nu dee [bàyyi sunuy doom] ñuy dund, te dara du nu rey ludul jamano, te ñoom amu ci loolu benn xamxam, defu ñu leneen ludul di njort"
  ],
  [
    25,
    "Bu ñu jàngee ci ñoom sunuy kàddu yu leer séen lay du nekk ludul di wax : dellóosi léen sunuy maam ndéem ñu dëggu ngéen"
  ],
  [
    26,
    "Neel : Yàlla Mi léen dundël Moo léen di réy topp di Na léen dajale ca bésu dekki ba, sikki nekkul ci loolu, waaye li ëpp ci nit ñi xamu ñu"
  ],
  [
    27,
    "Yàllaa moom nguuru asamaan yi ak suuf si, te bés bu waxtu wa [àddinay tukki] aksee, bés booba, way weddi ña di na ñu yàqule"
  ],
  [
    28,
    "Di nga gis xeet wu ne di way bóof [ci séen bëti óom], xeet wu ne ñu woo ko ca téeréem [téeré jëfam], bés booba dees na léen fey la ngéen jëfoon"
  ],
  [
    29,
    "Lii Sunu téeré la, di na wax dëgg ci yéen, ndax nekkoon na Nu di bindëlu la ngéen daan def"
  ],
  [
    30,
    "Waaye ñi gëm te jëf jëf yu yiw, séen Boroom di Na léen dugël ci yërmëndéem, loolu mooy texe gu bir gi"
  ],
  [
    31,
    "Ñi weddi, ndax da ñu jàngul woon ci séen kanam Sunuy kàddu, ngéen réyréylu, nekk nit ñu saay-saay ?"
  ],
  [
    32,
    "Te bu ñu mosaa wax nàkka digëb Yàlla lu dëggu la, te waxtu wa [àddinay tukki] amul sikk [ne di na ñëw] ngée tontu ne xamu nu luy waxtu wa, amu nu ludul ay njort te nekku nu di way wóolu"
  ],
  [
    33,
    "Noonu séen ñaawtéefu jëf daldi feeñ ci ñoom, la ñu doon yéjj wàccé ci ñoom"
  ],
  [
    34,
    "ñu wax léen ne : tey di na Nu léen fàtte ni ngéen fàttewoon séen ndajeem tey jii, te séen dëkkuwaay safara la, te mau léen ku léen dimmëli"
  ],
  [
    35,
    "Loolooy li yella ci yéen, ngir yéen da ngéen jàppe woon kàdduy Yàlla ay caaxaan, te dundu àddina woor na léen , te tey du ñu fa génn te deesu léen mey fu ñu sàkkoo ngërëm wu léen génné"
  ],
  [
    36,
    "Koon cànta gi ñeel na Yàlla, Boroom asamaan yi ak suuf si, ak yépp"
  ],
  [
    37,
    "Moo moom réy ci asamaan yi ak suuf si te Moom Mooy Boroom kàntan di aji xereñ"
  ]
]