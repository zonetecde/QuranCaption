[
  {
    "id": 46,
    "city": "makkah",
    "name": {
      "translated": "The Wind-Curved Sandhills",
      "transliterated": "Al-Ahqaf",
      "codepoints": [
        1575,
        1604,
        1571,
        1581,
        1602,
        1575,
        1601
      ]
    },
    "ayahs": 35,
    "slug": "al-ahqaf",
    "translator": "Hamza Roberto Piccardo"
  },
  [
    1,
    "Haa Miim"
  ],
  [
    2,
    "wàccug téeré bi, mu ngi jógé ci Yàlla boroom kàntan gi di ku xereñ"
  ],
  [
    3,
    "Bindu Nu asamaan yi ak suuf si ak li nekk ci séen digënté ludul ci dëgg, ak ci àpp bu ñu tudd, te ñi weddi way dumóoyu la ñu ci li ñu léen di waare"
  ],
  [
    4,
    "Wax léen : ndax seet lu ngéen ñi ngéen di jaamu bàyyi Yàlla ? won léen ma li ñu bind ci suuf si, am ñoom da ñu am cër ci asamaan yi, indil léen ma ab téeré bu jiitu bii, wàlla jéextu xamxam, ndéem ñu dëggu ngéen"
  ],
  [
    5,
    "Ana ku gën a réer kiy jaamu , bàyyi Yàlla, loo xam ne du ko wuyyu ba bésu dekki ba, te ñoom du ñu faale séen jaamu"
  ],
  [
    6,
    "Bu ñu fangee nit ñi, di na ñu nekk séeni noon, te sax di na ñu weddi séen jaamu"
  ],
  [
    7,
    "Bu ñu jàngee ci séen teewaay Sunuy kàddu yu leer nàññ yi, ñi weddi wax ci dëgg gi, bi mu aksee ci ñoom ne lii njibar gu bir la"
  ],
  [
    8,
    "Am da ñuy wax ne [yonnenta bi] da fa ko duur, waxal ne su fekkoon ne da ma ko duur, koon doo léen ma man a musël ci dara [ci mbugëlu] Yàlla, Moom Moo gën a xam li ngéen di xuus ci [alxuraan], doy Na ci seede sama digëntéek yéen ndax Moom Mooy jéggëlaakoon bi di jàglewaakoon bi"
  ],
  [
    9,
    "Neel : du man maay ki jëkk ñëw ci yonnenta yi, te xamu ma li Yàlla dogal ci man ak ci yéen, defu ma ludul topp li ñu ma soloo, te nekku ma ludul waarekkat bu bir"
  ],
  [
    10,
    "Neel : ndax seet lu ngéen ne, bu fekkee ne [Alxuraan] ci Yàlla la jógé ; te ngéen weddi ko, yéen ngéen réyréylu [bañ ko gëm], nàkka Yàlla du gindi nit ñu di way tooñ"
  ],
  [
    11,
    "Ñi weddi wax na ñu ñi gëm, ne léen bu lii [diine lislaam] nekkoon aw yiw, du nu nu ci jiit, waaye ginnaaw manu ñu ci gindiku, di na ñu wax lii duur wu yàgg la"
  ],
  [
    12,
    "Téeré Muusaa bokk na ci yi ko jiitu, muy royuwaay di yërmëndé, téeré bi [Alxuraan] dafay dëggël ci làkku arab [téere yi ko jiitu] ngir mu xup way tooñ ñi, di bégël way rafetal ñi"
  ],
  [
    13,
    "Ñiy wax ne Yàlla Mooy sunu Boroom topp ñu sax ci njub du ñu ne ci njàqare du ñu am nàqar"
  ],
  [
    14,
    "Ñooñu ñooy waa àjjana, da ñu fay béel, muy pey ci li ñu nekkoon di ko def"
  ],
  [
    15,
    "Te Nu ngiy dénk nit ñaari waajuram muy jëf lu rafet ci ñoom, yaayam di na ko ëmb cik coono, wasin ko cik coono, te ëmbë ga [ag nàmpal ga] ba ba muy fer di na àgga ñàtta fukki weer, ba ba muy nekk waxambaane, [weesu ko] aksi ci ñeenta fukki at mu ne : Yow sama Boroom xiir ma ci ma gërëm sa xéewël yi nga ma wërsëgël maak samay waajur ak ngir may def jëf yu yiw yoo gërëm, te yalna Nga ma sellalal samay doom-aki sét, nàkka man jébbëlu naa ci Yow te man bokk naa ci way wommatu ñi"
  ],
  [
    16,
    "Ñooñu di na Nu nangu séen jëf ya gën a rafet, te jéggël léen séeni ñaawtéef, te di na ñu bokk ca waa àjjana, muy dig bu dëggu bi ñu léen digóon"
  ],
  [
    17,
    "Waaye kiy wax ay waajuram «  mbas ma léen»ndax da ngéen may dig [yéen ñaar] ne di na ñu ma génné [ci sama bàmmeel su ma deewee] te maas yu bari yu ma jiitu wéy na ñu, te ñoom ñaar ñuy ko ñaanal Yàlla naan ko alkande ñeel na la, gëmël nàkka digeb Yàlla dëgg la [moom] mu tontu ne lii nekkul ludul léeb yu jëkk ya."
  ],
  [
    18,
    "Ñooñu ñooy ñi yayoo àtte ba dal ci séen kow, nikki mu dalewoon ci ay xeet yu wéy lu léen jiitu, ciy jinné ak nit, nàkka ñoom da ñu bokk ca way yàqule ña"
  ],
  [
    19,
    "Te ku ne di na am yékëtaku gu tollook say jëf ngir Mu fey léen séeni jëf te deesu léen tooñ"
  ],
  [
    20,
    "Te bés bu ñu gaaralee ñi weddi safara [di na ñu léen wax] yàqa ngéen séen lu baax ca séen dundu àddina, xéewu woon ngéen ci, tey dees na léen fey mbugël muy toroxale, ngir li ngéen doon réyréylu ci suuf si ci ludul dëgg ak ngir li ngéen nekkoon saay-saay"
  ],
  [
    21,
    "Fàttalikul mbokku waa Aad [Uud] ba mu waaree ay nitam ca tundu beeñ ya, te fekk way waare ña jaar na ñu fa, ci kanamam ak ci ginnaawam [ne léen] : bu léen jaamu kudul Yàlla, man ragal naa léen mbugël bés bu màgg"
  ],
  [
    22,
    "Ñu tontu ne : ndax da nga nu dikkël ngir tàggaale nu ak sunuy yàlla yi, koon indil nu li nga nu dig ndéem ku dëggu nga"
  ],
  [
    23,
    "Mu ne léen, xamxamu [bés boo bu] nekkul ci kenn kudul ci Yàlla, man da ma léen di jottali rekk li ñu ma yónni,waaye gi naa ne yéen nit ñu réer ngéen"
  ],
  [
    24,
    "Ba ñu ko gisee mu diw niir wu jublu ca séen xur ya ñu ne lii niir la wu nuy indil taw, déedéet ! moom li ngéen doon yàkkamti la , ngilaw la lu ànd ak mbugël mu metti"
  ],
  [
    25,
    "di na dammate lu ne ci ndigëlu boroomam, mujj [gilaw la yóbbu léen] ba kenn gisatu fa ludul séen kër ya, noonu la Nuy feye nit ñu saay-saay"
  ],
  [
    26,
    "Ca dëgg dooleeloon na Nu léen, loo xam ne defalu Nu léen ko, [yéen wa Màkka], Nu defal léen déggdégg ak gisgis aki xol [xel mu ñaw] waaye dégg dégg ak gisgis ak xol ya, jariñu léen dara , ba ñuy weddi kàdduy Yàlla, moo tax wàcca na ci séen kow la ñu nekkoon di ko yéjj"
  ],
  [
    27,
    "Te alag na Nu lu bari ciy dëkk yu nekkoon ci bérëb yi léen wër, te baril na Nu tektal yi ngir xeyna ñu déllu si"
  ],
  [
    28,
    "Waaw lu teewoon dimmëli léen ñi ñu jàppoon bàyyi di léen jaamu, def léen Yàlla, waaye déedéet ! [loolu amul, li am mooy] réer na ñu léen, te loolu lu ñu sos la woon ak lu ñu daan duur"
  ],
  [
    29,
    "Te fàttalikul ba Nu yabalee ci yow ab kurél ciy jinné ngir ñu déglu alxuraan,ba ñu ko teewee ñu ne noppi léen [déglu], ba [njàng ma] jéexée ñu dellu ca séeni mbokk diy aji waare"
  ],
  [
    30,
    "Ñu ne, éey yéen sunuy mbokk, nun dégg na nu ab téeré bu wàcce ginnaaw Muusaa, buy dëggël li ko jiitu, tey gindée jëmé ci dëgg ak ci yoon wu jub wi"
  ],
  [
    31,
    "Éey yéen sunuy mbokk, wuyyu léen woote Yàlla, te gëm léen ko, Mu baal léen séen bàkkaar te musël léen ci mbugël mu metti"
  ],
  [
    32,
    "ku wuyyuwul woote Yàlla, du am fu lu rawe ci suuf si, te du am ginnaaw Yàlla ku ko yiir, ñooñu nekk na ñu cik réer gu bir"
  ],
  [
    33,
    "ndax da ñu gisul ne Yàlla Moo bind asamaan yi ak suuf si, te amul coono ci séen mbind te am Na kàntan ci dekkal ñi dee, waawaaw Moom man an lu ne"
  ],
  [
    34,
    "Te bés bu ñu gaaralee ñi weddi safara [ñu ne léen] ndax lii dafa dul dëgg ? ñu ne axakañ giñ na nu ko ci sunu Boroom : Mu ne léen koon mos léen mbugël mi ngéen daan weddi"
  ],
  [
    35,
    "Koon muñël, na muñé woon ña amoon dogu ca yonnenta ya, te bu léen léen yàkkamti ,ñoom bés bu ñu gisee la ñu léen dig, di na mel ni toogu ñu fi [ci àddina] ludul benna waxtu cik bëcëg, loolu jottali la koon ndax ñiy àlku du doon rekk ñi nekkoon ay saay-saay !"
  ]
]