[
  {
    "id": 47,
    "city": "madinah",
    "name": {
      "translated": "Muhammad",
      "transliterated": "Muhammad",
      "codepoints": [
        1605,
        1581,
        1605,
        1583
      ]
    },
    "ayahs": 38,
    "slug": "muhammad",
    "translator": "Hamza Roberto Piccardo"
  },
  [
    1,
    "Ñi weddi tey wëlbëti ku jëm ci yoonu Yàlla, Yàlla neenal Na séeni jëf"
  ],
  [
    2,
    "waaye ñi gëm tey jëf jëf yu yiw, te ñu gëm li ñu wàcce ci Muhammad, te muy dëgg gu jógé ca séen Boroom Yàlla far na séeni ñaawtéef te sellal séen mbir"
  ],
  [
    3,
    "Loolu ngir ñi weddi da ñu topp ay caaxaan te ñi gëm da ñu topp dëgg gu jógé ca séen Boroom, noonu la Yàlla di joxe nit ñi séeni léebu."
  ],
  [
    4,
    "Koon boo léen dajéek ñi weddi, dóor léen ca baat ya ba ngén mokkal léen, te ngéen yeew bu dëgër [ñi ngéen jàppa], bu xare bi jéexée ngéen goreel léen, mbaa ñu jotu, ba xare ba jéex loolu la [Yàlla tërël] te bu neexoon Yàlla Mu feyyul boppam ci ñoom,waaye dafa nàmma nàttu ñenna ci yéen [jaare ko] ci ñeneen ñi, te ñi ñu rey ci yoonu Yàlla séeni jëf du neen."
  ],
  [
    5,
    "[Yàlla] di Na léen jubël te di na sellal séen mbir,"
  ],
  [
    6,
    "te tàbbal léen àjjana, ràññeel léen ko [baku ne xam fa nga jëm]"
  ],
  [
    7,
    "éey yéen way gëm ñi boo léen dimmëlée Yàlla, Mu dimmëli léen te dëgërël séeni ndëggu."
  ],
  [
    8,
    "ñi weddi alkande ñeel na léen te séeni jëf neen la"
  ],
  [
    9,
    "loolu la, ngir ñoom da ñu siboon li Yàlla wàcce, koon séeni jëf yàqu na"
  ],
  [
    10,
    "Ndax da ñu doxul ci suuf si ba gis melokaanu mujjug ñi Yàlla alagoon, lu léen jiitu te lu mel noonu ñeel na way weddi ñi"
  ],
  [
    11,
    "loolu ngir Yàlla Moo di xaritu ñu gëm ñi te yéeféer yi amu ñu xarit"
  ],
  [
    12,
    "Yàlla di na dugël ñi gëm tey jëf jëf ju yiw àjjana ju ay dex di daw ci suufam, waaye ñi weddi di na ñu bànneexu [ci àddina], tey lekk ni mala yiy lekke, te safara moo di séen dëkkuwaay"
  ],
  [
    13,
    "Aka, bari, dëkk yu ëppoon doole sa dëkk bi la génné, yoo xam ne alag na Nu léen te du ñu am ndimmël"
  ],
  [
    14,
    "Ndax ki nekk ci lu leer nàññ lu jógé ci Boroomam, dafay mel ni ki ñu rafetal [ci moom] bonbonu jëfam ak ñiy topp séen bànneex"
  ],
  [
    15,
    "Melow àjjana ji ñu dig ñ ragal Yàlla, mooy am na ca biir ay dex yu séenndox du soppiku, aki dexu meew mo xam ne cafkaam du soppiku aki dexu sàngara su neex ci ñi koy naan, aki dexu lem gu ñu sellal, te ñeel na léen fa bépp xeetu meññent, ak njéggëlu séen Boroom, [ñooñuy dëkk àjjana] ndax niróo na ñook ñay béel ci safara te ñu léen di nàndal ak ndox mu tàng muy dàggat séeni mbàq aki butit"
  ],
  [
    16,
    "Ci ñoom am na ñu lay déglu, bu ñu génnée jógé  ci yow,ñuy laaj ñiy boroom xamxam, lan la doon wax sànxa ? ñooñu ñooy ñi Yàlla téj séen xol te ñuy topp séen bànneex"
  ],
  [
    17,
    "ñiy jubël di Na léen dolli njub te mey léen séen ragal Yàlla"
  ],
  [
    18,
    "Ndax koon xaaru ñu ludul waxtu wa [àddinay tukki], mu dikkël léen cik mbetteel, te ay màndargaam dikk na ñu ba noppi, koon lu léen séen waaru di jariñ bu aksee ci ñoom ?"
  ],
  [
    19,
    "Xamal ne, amul benn Yàlla budul Yàlla, jéggëlul say bàkkaar , ak yu way gëm yu góor yi, ak way gëm yu jigéen yi, te Yàlla xam na séen wëlbëtiku [ci tukki] ak séen sax [ci dëkk yi]"
  ],
  [
    20,
    "Te ñi gëm di na ñu wax lu tee wàcceef aw laaya, te bu ñu wàccee laaya wu ñu xereñe, te ñu tudd ca xare, nga gis ñi feebar nekk ci séen xol di la xool xoolinu ku nekk ci sukuraat, koon, gën jaa yay ñeel léen mooy."
  ],
  [
    21,
    "topp [ndigël] ak wax ju yiw te su [mbiru xare bi] nekkee lu dogu, lu tee ñu dëggu ngir Yàlla, mooy li gën ci ñoom"
  ],
  [
    22,
    "Waaw ndax ragalu léen, boo léen dawee [ci xare bi] doo léen yàqa ci suuf si tey dog séen mbokk"
  ],
  [
    23,
    "Ñooñu [daw ci xare] la Yàlla rëbb, tëxloo léen, gumbëloo léen"
  ],
  [
    24,
    "Lu tee ñu settantal alxuraan, ndax ay xomb da ñu [téj] séeni xol ?"
  ],
  [
    25,
    "Ñi murtad dellu ginnaaw te fekk njub gi leer na léen nàññ,seytaane moo léen rafetal [séeni jëf] te réerël léen."
  ],
  [
    26,
    "Looloo am ngir ñoom da ñu wax ñi sib li Yàlla wàcce : di na nu léen topp ci lenni ùmbir, te Yàlla xam Na séeni mbóot"
  ],
  [
    27,
    "Koon luy mbir séen, bu léen malaaka yi réyee [ba noppi] di dóor séeni kanam ak séeni ginnaaw"
  ],
  [
    28,
    "li ko waral mooy ñoom da ñu topp la merloo Yàlla, te sib na ñu la Mu gërëm, tax Mu neenal séeni jëf"
  ],
  [
    29,
    "Am ñi feebar nekk ci séen xol da ñu njort u ne Yàlla du feeñal séen mbañeel [ci yonnenta bi]"
  ],
  [
    30,
    "Su Nu neexoon Nu won la léen ba nga léen di xàmmee ci séeni màndarga te sax di nga léen xam ci séeni waxin wu yàqu, te Yàlla xam na séeni jëf"
  ],
  [
    31,
    "Faw di na Nu léen nàttu ba Nu man a xàmmee ñiy xeex ci yéen [ci yoonu Yàlla] ak ñi muñ, di na nU nàttu it séeni mbir"
  ],
  [
    32,
    "ca dëgg, ñi weddi tey wëlbëti ku jëm ci yoonu Yàlla, te ñuy wuuteek yonnenta bi ginnaaw ba léen njub gi leeree nàññ, du ñu wàññi Yàlla dara te di Na neenal séeni jëf"
  ],
  [
    33,
    "éey yéen way gëm ñi na ngéen topp Yàlla, te ngéen topp yonnenta bi, te bu léen yàqa séeni jëf"
  ],
  [
    34,
    "Ca dëgg, ñi weddi tey wëlbëti ku jëm ci yoonu Yàlla , ba dee fekk léen ci kéeféer, Yàlla du léen baal mukk"
  ],
  [
    35,
    "Bu léen doyadi bay woo[séeni noon] ci jàmma, te yéen yéenay not, te Yàllaa ngi ànd ak yéen te du léen wàññil mukk séeni yiwu jëf"
  ],
  [
    36,
    "Dundu àddina nekkul ludul po ak mbéx te boo léen gëmée te ragal Yàlla di Na léen jox séen pey te du léen laaj séeni alal"
  ],
  [
    37,
    "Bu léen ko laajoon, koon di Na léen léjël, ngéen nay, Mu feeñal séen mbañeelu [diiné]"
  ],
  [
    38,
    "Yéen a ngoog laajeef na léen ngéen joxe ci yoonu Yàlla, te am na ci yéen ñu nay, te ku nay, boppam la nay [ga di wàññi] Yàlla ku oomal la te yéen da ngéen di ñu ñàkk, boo léen dëddoo, Yàlla di Na léen wecceek yeneen nit yu melul ni yéen"
  ]
]