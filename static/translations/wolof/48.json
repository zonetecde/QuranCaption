[
  {
    "id": 48,
    "city": "madinah",
    "name": {
      "translated": "The Victory",
      "transliterated": "Al-Fath",
      "codepoints": [
        1575,
        1604,
        1601,
        1578,
        1581
      ]
    },
    "ayahs": 29,
    "slug": "al-fath",
    "translator": "Hamza Roberto Piccardo"
  },
  [
    1,
    "Nun ubbil na Nu , ubbi gu bir."
  ],
  [
    2,
    "Ngir Yàlla baal la, la jiitu ak la mujje ci say bàkkaar , te MU matal xéewëlam ci yow, te Mu gindi la teg la ci yoon wu jub xoc wi."
  ],
  [
    3,
    "Te Yàlla dimmëli la , ndimmël guy not."
  ],
  [
    4,
    "Moom mooy ki wàcce dal ci xolu way gëm ñi ngir ñu dolliku ngëm boolek séen ngëm te Yàlla Moo moom lél yi ci asamaan yi ak ci suuf si, te Yàlla aji xam la ku xereñ la"
  ],
  [
    5,
    "ngir Mu tàbbal way gëm yu góor yi ak way gëm yu jiggéen yi àjjana ju ay dex di daw ci suufam, da ñu fay béel, te Mu far séeni ñaawtéef , te loolu nekk na ca Yàlla, texe gu mag"
  ],
  [
    6,
    "te Mu mbugël naaféq yu góor yi ak naaféq yu jiggéen yi , ak way bokkaale yu góor yi ak naaféq yu jiggén yi [ñoom] ñi diy ñu njort u ci Yàlla njort lu ñaaw , ca séen kow la mbn gay wëndéeluy dal , te Yàlla mere Na léen , rëbb Na léen te waajalal Na léen safara , bon na delluwaay googu."
  ],
  [
    7,
    "Yàlla moom léli asamaan yi ak suuf si te Yàlla nekk Na aji not , di aji xereñ ji."
  ],
  [
    8,
    "Nun yónni na Nu la nga di seede , di béglé di xuppe"
  ],
  [
    9,
    "ngir ngéen gëm Yàlla ak yonnentaam, ngéen dimmëli Yàlla wek Ko, te ngéen di Ko sàbbaal subaak ngoon."
  ],
  [
    10,
    "Ñi jaayanteek yow, Yàlla la ñu jaayaanteel loxo Yàlla tegu na ci séen kow loxo , ku firi [jaayante bi] firilu ko kenn kudul boppam, ku matal la mu kóllë ranteek Yàlla , di Na ko jox pey gu mag."
  ],
  [
    11,
    "Ña desoon ginnaaw , ci sàmma ya, di na ñu la wax, sunu alal soxlaaloon na nu ak sunuy njaboot, koon sàkkul nu njéggël, da ñuy wax ci séen làmmeñ lu nekkul ci séen xol, waxal ne : ana kan moo léen man al dara ci Yàlla bu léen nammee teg mbugël mbaa Mu bëggë léen jox xéewël , déet ! Yàlla nekk Na ku deñ kump ci li ngéen di def"
  ],
  [
    12,
    "Déedéet : da ngéen njort u woon ne Yonnenta bi ak way gëm ni du ñu déllu séeti mukk , ca sa séen njaboot, te rafetalees na loolu ci séen xol, ngeen njort u njort lu bon, ngéen daldi nekk nit ñu alku"
  ],
  [
    13,
    "Te képp ku gëmul Yàlla ak yonnentaam [na xam ne ] Nun waajalal na Nu yéeféer yi, safara."
  ],
  [
    14,
    "Yàlla moom nguuru asamaan yi ak suuf si, di Na baal ku Ko soob, di Na mbugël ko Ko soob, te Yàlla jëgëlaakoon la jaglewaakoon la"
  ],
  [
    15,
    "Di na ñu wax, ñoom ña des ginnaaw bu ngéen dëddee jëm ca mànga ya ngir jël léen : bàyyi léen mu nu topp léen , da ñu bëgg soppi kàddu Yàlla , neel : doo léen nu topp mukk , loolu la Yàlla dogal lu jiitu tey, di na ñu wax : déedéet da ngéen nu iñaane [alal ji] , déedéet da ñu nekkoon ñoom ñu dul xam, ginnaaw lu néew ci ñoom."
  ],
  [
    16,
    "waxal way des ginnaaw ñi ci sàmmam yi, ne dess na léen woo ci [xareek] nit ñu diy boroom fit yu dëgër , di ngéen xeexak ñoom mbaa ñu jébbëlu , bu ngéen nangoo Yàlla di Na léen jox pey gu rafet, waaye bu ngéen nangoo Yàlla di Na léen jox, pey gu rafet, waaye bu ngéen dëddoo ni ngéen  ko defewoon, lu jiitu tey , di Na léen mbu gël , mbugël mu metti."
  ],
  [
    17,
    "Ki gumb, walla ki làggi ak ki feebar amu ñu yeddel [ci bañ dem xare ji] képp ku topp Yàlla ak yonnentaam di Na ko dugël àjjana ju ay dex di daw ci suufam , waaye ku dëddu di Na ko mbugël mbugël gu metti."
  ],
  [
    18,
    "Yàlla bég Na ci jullit yi, ba ñu jaayaanteek yow ca suufu garab ga, te xam Na li nekk ci séen xol, Mu wàcce dal ci ñoom , Mu yool léen ubbee gu jigeñ"
  ],
  [
    19,
    "ak alal ju bari ju ñu nangu te Yàlla nekk Na aji not di ku xereñ ki."
  ],
  [
    20,
    "Yàlla dig Na léen mànga yu bari yoo léen di foqati, te Yàlla gaawe Na ñeel léen [mànga gii] te Mu fegal léen loxo nit ña ndax mu nekk tektal ci way gëm ñi ak u gindi léen teg léen ci yoon wu jub xocc."
  ],
  [
    21,
    "Ak yeneen [mànga] yoo léen manul jox séen bopp, te Yàlla peeg Na léen ba noppi [cik xam] ngir Moom am Na kàntan ci def lu ne."
  ],
  [
    22,
    "Bu yéeféer yi xeexoon ak yéen [ca udeybiya], boon di na ñu daw wone gin naaw te koon du ñu am ku léen yiir walla ku léen dimmëli."
  ],
  [
    23,
    "Loolu aada la ci Yàlla , di lu mosa am ca la weesu te doo fekk lu soppiku ci aadaam."
  ],
  [
    24,
    "Moom Mooy ki feg séeni yoxo ñu bañ léen laal [ñoo waa Màkkal ] ak séeni yowo, yéenit ci ñoom ci xuru Màkka , ginnaaw bi Mu léen joxee ndam ci kow yéeféer yi, Yàlla nekk Na ku ne jàkka ci li ngéen di def."
  ],
  [
    25,
    "Ñoom ñooy yéeféer yi léen doon gàlankoor ngir doo léen man a àgga ca jàkka ja ñu wormaal, ak mala yu \"adiu\" ya ñu bañ àgga fa ñu léen di rendee - Budul woon góor ñu gëm ak jigéen ñu gëm ñoo léen dul xàmmee, te ngéen man léen reyat cik ñàkka xam , te koom ngéen def gàcce, [koon Nu mey léen ngéen xareek ñoom ci biir Màkka] ... , te [deful loolu yépp ludul] bëgg dugël ci yërmëndéem ku Ko soob ; bu way gëm yi teqalikoo woon ak yéeéer yi koon Nu mbugël ñi weddi ci ñoom mbugël mu metti."
  ],
  [
    26,
    "[Fàttaliku ] ba yéeféer ya feesalee séeni xol ak xadar, xadaru jamanooy ñu réer ña , te Yàlla wàcce dal ci yonnentaam ak ci way gëm ña , te Mu taqale léen ak baatu ragal Yàlla , te n&oo ca gën a yay te diy ñoñam, Yàlla nekk Na ku xam lépp lu ne."
  ],
  [
    27,
    "Yàlla dëggël Na géntu yonnentaam def ko muy dëgg : faw di ngéen dugg ca jàkka ja ñu woormaal [kaaba ga] bu soobee Yàlla ngéen nekk cik kóoluté , ngéen wat éen bopp walla wàññi séen kawar , te doo léen ragal dara , te xam Na loo léen xamul , te di Na léen defal lu jiitu loolu, ndam lu jigeñ [xare Xaybar]"
  ],
  [
    28,
    "Moom Mooy ki yónni yonnentaam muy xamle njub ak diiné ju dëggu , ngir Mu koweel ko ci kow bépp diiné , te Yàlla doy Na seede"
  ],
  [
    29,
    "Muhammadu, yonnentu Yàlla bi, ak ñi ànd ak moom ñu dëgër la ñu ci yée féer yi , te yërëmante ci séen biir , di nga léen gis ñuy rukoo di sujoot ngir sàkku xéewëlu Yàlla ak ngërëmam, séen màndarga nekk na ci séen kanam di jéexitu sujóot yi loolu mooy séen melo ca tawraat te séen melo it ci Linjiil da ñu ko nirëlé ak jiwu wu génné foccitam , dëgërël ko , muy gën a réy ba taxaw ci peeram, ba beykat bi yéemu ci, ngir Yàlla merloo yéeféer yi , ci ñoom, yàlla dig Na ñi gëm tey jëf jëf yu yiw ci ñoom njéggël ak pey gu mag."
  ]
]