[
  {
    "id": 49,
    "city": "madinah",
    "name": {
      "translated": "The Rooms",
      "transliterated": "Al-Hujurat",
      "codepoints": [
        1575,
        1604,
        1581,
        1580,
        1585,
        1575,
        1578
      ]
    },
    "ayahs": 18,
    "slug": "al-hujurat",
    "translator": "Hamza Roberto Piccardo"
  },
  [
    1,
    "Éey yéen ñi gëm bu léen di jiitu, ci kanamu yàlla ak yonnentaam, te na ngéen ragal Yàlla, nàkka Yàlla aji dégg la, aji xam la"
  ],
  [
    2,
    "éey yéen ñi gëm bu léen di yékëti séen baat mu kowe baatu yonnenta bi, te bu léen di waxak moom ca kow ni ngéen di waxantee ci séen biir, ngir [moytu] loolu yàqa séeni jëf ci loo léen yëgul"
  ],
  [
    3,
    "Ñiy dàmma séen kàddu ci kanamu yonnenta Yàlla bi, mooy ñi Yàlla nooyal séen xol ci ragal Yàlla, ñeel na léen njéggël ak pey gu mag"
  ],
  [
    4,
    "Ñi lay jowoor, tollu ca ginnaaw néeg ya, li ëpp ci ñoom da ñu ñàkk xel"
  ],
  [
    5,
    "Bu ñu muñoon ba nga génn jëm ci ñoom mooy nekk la gën ca ñoom, te Yàlla jéggëlaakoon la , jaglewaakoon la"
  ],
  [
    6,
    "éey yéen ñi gëm bu léen naaféq indilee xibaar na ngéen leerlu ngir bañ lor ay nit cik réer, ba mujj di réccu li ngéen def"
  ],
  [
    7,
    "xam léen ne yonnentu Yàlla bi mungi ci séen biir, te bu léen toppoon ci lu bari ci mbir yi koon di ngéen bàkkaar waaye Yàlla soppaloo Na léen ngëm, te rafetal ko ci séeni xol, te sibloo léen kéeféer ak naaféq ak moy, ñooñu [Yàlla defal loolu] ñoo di ñu jub ñi"
  ],
  [
    8,
    "muy wërsëg wu jógé ca Yàlla , ak xéewël te Yàlla aji xam la Ku xereñ la"
  ],
  [
    9,
    "Bu ñaari kurél ci jullit ñi réeróo, defar léen séen digënté, bu benna kurél ci ñoom ñaar beewee [sax ci tooñ] benneen bi, xeex léen bi beew ba mu déllusi ci ndigëlu Yàlla, bu déllusee, jubalee léen séen digënté cik màndute te ngéen jub, Yàlla sopp Na ñu jub ñi"
  ],
  [
    10,
    "way gëm ñi ay mbokk la ñu, yéwénal léen séen digënté te ngéen ragal Yàlla ndax xeyna ngéen nekk ñu Mu yërëm"
  ],
  [
    11,
    "éey yéen ñi gëm bu léen di ree [ngir xeebeel] ay nit ci biir nit ñi, xeyna ñu gëm [ñi léen di ree], ay jigéen it [bu ñuy ree] yeneen jigéen ngir xeyna ñu gën [ñi léen di ree] te bu léen di ëyibalante, bu léen di ñaawalante ciy santa, ñaaw na turu caaycaay ginnaaw ngëm, ñi baña tuub loolu [amoon ca lu jiitu séen ngëm] ñoom ñooy ñi tooñ"
  ],
  [
    12,
    "éey yéen ñi gëm , moytu léen lu bari ci njort nàkka yenna njort bàkkaar la, bu léen rejunte ak jëwante, ndax kenna ci yéen bëgg na lekk yàppu mbokkam wu dee, sib ngéen ko, te ragagl léen Yàlla, nàkka Yàlla nanguwaakoonu tuub la, jàglewaakoon la"
  ],
  [
    13,
    "éey yéen nit ñi, Nun bind na Nu léen ci benna góor ak benna jigéen, Nu def léen ngéen di ay giir aki xeet ngir ngéen xamante, ki gën a tedd  ci yéen ca Yàlla mooy ka gën a ragal Yàlla, nakka Yàlla aji xam la , ku deñ la ciy kumpa"
  ],
  [
    14,
    "Sàmma ya wax na ñu : gën  na nu, neel gëmu léen waaye nee léen wommatu na nu, ngëm dugg gul ci séen xol waaye boo léen toppee Yàlla ak yonnentaam du léen wàññil dara ci séen jëf [yu baax] ndax Yàlla jéggëlaakoon la, jàglewaakoon la"
  ],
  [
    15,
    "way gëm ñi, nekku ñu ñudul ñi gëm Yàlla ak yonnentaam, te du ñu ci toftal ay sikki-sàkka, te da ñuy xare ak séen alal ak séen bàkken ci yoonu Yàlla, ñooñu ñooy ñu dëggu ña"
  ],
  [
    16,
    "Neel : ndax da ngéen di jàngal Yàlla séen diiné ? te Yàlla xam Na li nekk ci asamaan yi ak li nekk ci suuf si, Yàlla xam Na lépp lu ne"
  ],
  [
    17,
    "Ñu ngi lay fàttali ne ñoom jébbëlu na ñu, neel bu léen ma fàttali séen wommatu déet ! Yàlla Moo léen ko xéewël, gindi léen jëmé léen ci ngëm ndéem ñu dëggu ngéen"
  ],
  [
    18,
    "Nàkka Yàlla xam Na kumpu asamaan yi ak suuf si te Yàlla-a ngi ne jàkk ci li ngéen di def"
  ]
]