[
  {
    "id": 73,
    "city": "makkah",
    "name": {
      "translated": "The Enshrouded One",
      "transliterated": "Al-Muzzammil",
      "codepoints": [
        1575,
        1604,
        1605,
        1586,
        1605,
        1604
      ]
    },
    "ayahs": 20,
    "slug": "al-muzzammil",
    "translator": "Hamza Roberto Piccardo"
  },
  [
    1,
    "éey yow mi sàngu"
  ],
  [
    2,
    "jógël ci guddi gi [jaamu guddi yépp] ludul lu néew"
  ],
  [
    3,
    "[nga jaamu sa Boroom] genna wàllam, mbaa nga wàññi ci lu néew"
  ],
  [
    4,
    "mbaa nga yokk ci, te ngay ci tari Alxuraan tarin wu teey"
  ],
  [
    5,
    "Nun di na Nu wàcce ci yow wax ju diis [Alxuraan]"
  ],
  [
    6,
    "Nàkka jaamu guddi moo ëpp doole te gën a jub njàngin"
  ],
  [
    7,
    "ci bëcëg bi da ngay am itté yu bari"
  ],
  [
    8,
    "Tuddël sa turu Boroom, te nga dogu jëm ci Moom, dogu gu mat sëkk"
  ],
  [
    9,
    "Boroom Penku bi ak Sowu bi, amul benn Yàlla budul Moom, koon na nga Ko jàppe wéeruwaay"
  ],
  [
    10,
    "Te nga muñ li ñuy wax te nga tongu léen tongu gu rafet"
  ],
  [
    11,
    "Te nga bàyyi Maak ñi weddi te diy boroom alal, def léen ndànk tuuti"
  ],
  [
    12,
    "Nekk na ñu ci Nun ay jéng ak safara"
  ],
  [
    13,
    "ak ñam wu jafee wonna ak mbugël mu metti"
  ],
  [
    14,
    "ca bés ba suuf si ak tundu doj yiy yëngëtu, te tundu doj yi mel ni gannuus [su suuf say joyaku]"
  ],
  [
    15,
    "Nun yónni na Nu ci yéen ab yonnenta muy seede ci yéen, ni Nu yónnée woon ca Fir-Awna ab yonnenta"
  ],
  [
    16,
    "Fir-Awna moy [ndigëlu] yonnenta ba, Nu jàppa kook jàppin wu tar"
  ],
  [
    17,
    "Koon nàkka ngéen di aare séen bopp boo léen weddee, ci bés [bu ñàng] buy bijjaawloo xale yi"
  ],
  [
    18,
    "Te asamaan dey xar ngir loolu, te digéen luy am la"
  ],
  [
    19,
    "Lii waare la, ku mu neex na jàppa yoon wi jëm ci sa Boroomam…"
  ],
  [
    20,
    "Nàkka sa Boroom xam Na ne yow [Muhamma] di nga taxaw [di julli] lu yées ñaari ñàtteel li guddi gi, mbaa génna wàllam mbaa ñàtteelam, yaak ab kurél ci ñi ànd ak yow, te Yàlla Mooy dogal [guddaayu] guddi ak bëcëg, xam Na ne doo léen ko man a birëlé, koon jéggël Na léen , na ngéen jànga ci Alxuraan lu yómba ci yéen, ndax xam Na ne di na am ci yéen ñu féebar, ak ñeneen ñuy tukki di sàkku ci xéewëlu Yàlla yi, ak ñeneen ñuy xeex ci yoonu Yàlla, koon jàng léen ci lu léen yómb te ngéen di taxawal julli di joxe asaka te ngéen di lebal, Yàlla lebal gu rafet te loo léen dawal ca Yàlla, muy yiw di pey ga gën a màgg te na ngéen baalu Yàlla, nàkka Yàlla jéggëlaakoon la jàglewaakoon la."
  ]
]